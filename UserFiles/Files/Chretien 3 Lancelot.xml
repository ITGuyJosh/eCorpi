<?xml version="1.0"?>
<LiteraryWork Author="" Title="" Type="">Puis que ma dame de Chanpaigne&#xD;
Vialt que romans a feire anpraigne,&#xD;
Je l'anprendrai mout volentiers&#xD;
Come cil qui est suens antiers&#xD;
De quanqu'il puet el monde feire&#xD;
Sanz rien de losange avant treire.&#xD;
Mes tex s'an po?st antremetre&#xD;
Qui li volsist losenge metre,&#xD;
Si de?st, et jel tesmoignasse,&#xD;
Que ce est la dame qui passe&#xD;
Totes celes qui sont vivanz,&#xD;
Si con li funs passe les vanz&#xD;
Qui vante en mai ou en avril.&#xD;
Par foi, je ne sui mie cil&#xD;
Qui vuelle losangier sa dame ;&#xD;
Dirai je : Tant com une jame&#xD;
Vaut de pailes et de sardines,&#xD;
Vaut la contesse de re?nes ?&#xD;
Naie voir ; je n'en dirai rien,&#xD;
S'est il voirs maleoit gr? mien ;&#xD;
Mes tant dirai ge que mialz oevre&#xD;
Ses comandemanz an ceste oevre&#xD;
Que sans ne painne que g'i mete.&#xD;
Del Chevalier de la Charrete&#xD;
Comance Crestiens son livre ;&#xD;
Matiere et san li done et livre&#xD;
La contesse, et il s'antremet&#xD;
De panser, que gueres n'i met&#xD;
Fors sa painne et s'antancion.&#xD;
Et dit qu'a une Acenssion&#xD;
Li rois Artus cort tenue ot,&#xD;
Riche et bele tant con lui plot,&#xD;
Si riche com a roi estut.&#xD;
Apr?s mangier ne se remut&#xD;
Li rois d'antre ses conpaignons ;&#xD;
Mout ot en la sale barons&#xD;
Et s'i fu la re?ne ansanble ;&#xD;
Si ot avoec aus, ce me sanble,&#xD;
Mainte bele dame cortoise,&#xD;
Bien parlant an lengue fran?oise,&#xD;
Et Kex qui ot servi as tables&#xD;
Manjoit avoec les conestables.&#xD;
La ou Kex seoit au mangier,&#xD;
Atant ez vos .i. chevalier&#xD;
Qui vint a cort mout acesmez,&#xD;
De totes ses armes armez.&#xD;
Li chevaliers a tel conroi&#xD;
S'an vint jusque devant le roi&#xD;
La ou antre ses barons sist ;&#xD;
Nel salua pas, einz li dist :&#xD;
"Rois Artus, j'ai en ma prison,&#xD;
De ta terre et de ta meison,&#xD;
Chevaliers, dames et puceles.&#xD;
Mes ne t'an di pas les noveles&#xD;
Por ce que jes te vuelle randre ;&#xD;
En?ois te voel dire et aprandre&#xD;
Que tu n'as force ne avoir&#xD;
Par quoi tu les puisses avoir ;&#xD;
Et saches bien qu'ainsi morras&#xD;
Que ja aidier ne lor porras. "&#xD;
Li rois respont qu'il li estuet&#xD;
Sofrir, s'amander ne le puet ;&#xD;
Mes mout l'an poise duremant.&#xD;
Lors fet li chevaliers sanblant&#xD;
Qu'aler s'an voelle ; si s'an torne,&#xD;
Devant le roi plus ne sejorne&#xD;
Et vient jusqu'a l'uis de la sale ;&#xD;
Mes les degrez mie n'avale,&#xD;
Ein?ois s'areste et dit des la :&#xD;
"Rois, s'a ta cort chevalier a&#xD;
Nes .i. an cui tu te fiasses&#xD;
Que la re?ne li osasses&#xD;
Baillier por mener an ce bois&#xD;
Apr?s moi, la ou ge m'an vois,&#xD;
Par un covant l'i atandrai&#xD;
Que les prisons toz te randrai&#xD;
Qui sont an prison an ma terre,&#xD;
Se il la puet vers moi conquerre&#xD;
Et tant face qu'il l'an ramaint. "&#xD;
Ce o?rent el pal?s maint,&#xD;
S'an fu la corz tote estormie.&#xD;
La novele en a Kex o?e&#xD;
Qui avoec les sergenz manjoit ;&#xD;
Le mangier leit, si vient tot droit&#xD;
Au roi, si li comance a dire,&#xD;
Tot autresi come par ire :&#xD;
"Rois, servi t'ai mout boenemant&#xD;
Par boene foi et l?aumant ;&#xD;
Or praing congi?, si m'an irai,&#xD;
Que ja mes ne te servirai.&#xD;
Je n'ai volent? ne talant&#xD;
De toi servir d'ore en avant. "&#xD;
Au roi poise de ce qu'il ot,&#xD;
Mes, quant respondre mialz li pot,&#xD;
Si li a dit en es le pas :&#xD;
"Est ce a certes ou a gas ? "&#xD;
Et Kex respont : "Biax sire rois,&#xD;
Je n'ai or mestier de gabois,&#xD;
Einz praing congi? trestot a certes ;&#xD;
Je ne vos quier autres dessertes&#xD;
N'autre loier de mon servise ;&#xD;
Ensi m'est or volantez prise&#xD;
Que je m'an aille sanz respit.&#xD;
-Est ce por ire ou por despit,&#xD;
Fet li rois, qu'aler an volez ?&#xD;
Seneschax, si con vos solez,&#xD;
Soiez a cort, et sachiez bien&#xD;
Que je n'ai en cest monde rien&#xD;
Que je, por vostre demorance,&#xD;
Ne vos doigne sanz porloignance.&#xD;
-Sire, fet il, ce n'a mestier :&#xD;
Ne prandroie pas un setier,&#xD;
Chascun jor, d'or fin esmer?. "&#xD;
Ez vos le roi mout desper? ;&#xD;
Si est a la re?ne alez :&#xD;
"Dame, fet il, vos ne savez&#xD;
Del seneschal que il me quiert ?&#xD;
Congi? demande et dit qu'il n'iert&#xD;
A ma cort plus, ne sai por coi.&#xD;
Ce qu'il ne vialt feire por moi&#xD;
Fera tost por vostre proiere ;&#xD;
Alez a lui, ma dame chiere,&#xD;
Qant por moi remenoir ne daigne,&#xD;
Proiez li que por vos remaigne&#xD;
Et einz l'an cheez vos as piez,&#xD;
Que ja mes ne seroie liez&#xD;
Se sa conpaignie perdoie. "&#xD;
Li rois la re?ne i anvoie&#xD;
Au seneschal et ele i va ;&#xD;
Avoec les autres le trova&#xD;
Et, quant ele vint devant lui,&#xD;
Si li dit : "Keu, a grant enui&#xD;
Me vient, ce sachiez a estros,&#xD;
Ce qu'ai o? dire dire de vos.&#xD;
L'an m'a cont?, ce poise moi,&#xD;
Que partir vos volez del roi.&#xD;
Don vos vient et de quel corage ?&#xD;
Ne vos an tieng or mie a sage&#xD;
Ne por cortois, si con ge suel ;&#xD;
Del remenoir proier vos vuel :&#xD;
Keu, remenez, je vos an pri.&#xD;
-Dame, fet il, vostre merci,&#xD;
Mes je ne remanroie mie. "&#xD;
Et la re?ne ancor l'an prie&#xD;
Et tuit li chevalier a masse,&#xD;
Et Kex li dit qu'ele se lasse&#xD;
De chose qui rien ne li valt.&#xD;
Et la re?ne de si haut&#xD;
Com ele estoit as piez li chiet.&#xD;
Kex li prie qu'ele se liet ;&#xD;
Mes ele dit que nel fera :&#xD;
Ja mes ne s'an relevera&#xD;
Tant qu'il otroit sa volent?.&#xD;
Lors li a Kex acreant?&#xD;
Qu'il remandra, mes que li rois&#xD;
Otroit ce qu'il voldra ein?ois,&#xD;
Et ele me?smes l'otroit.&#xD;
"Keu, fet ele, que que ce soit&#xD;
Et ge et il l'otroierons ;&#xD;
Or an venez, si li dirons&#xD;
Que vos estes einsi rem?s. "&#xD;
Avoec la re?ne an va Kes ;&#xD;
Si sont devant le roi venu :&#xD;
"Sire, je ai Keu retenu,&#xD;
Fet la re?ne, a grant travail ;&#xD;
Mes par .i. covant le vos bail&#xD;
Que vos feroiz ce qu'il dira. "&#xD;
Li rois de joie an sopira&#xD;
Et dit que son comandemant&#xD;
Fera, que que il li demant.&#xD;
"Sire, fet il, ce sachiez dons&#xD;
Que je voel et quex est li dons&#xD;
Don vos m'avez asser.&#xD;
Qant je l'avrai, vostre merci.&#xD;
La re?ne que je voi ci&#xD;
M'avez otroiee a baillier ;&#xD;
S'irons apr?s le chevalier&#xD;
Qui nos atant an la forest. "&#xD;
Au roi poise, et si l'an revest,&#xD;
Car einz de rien ne se desdist,&#xD;
Mes iriez et dolanz le fist,&#xD;
Si que bien parut a son volt.&#xD;
La re?ne an repesa mout&#xD;
Et tuit d?ent par la meison&#xD;
Qu'orguel, outrage et desreison&#xD;
Avoit Kex demandee et quise.&#xD;
Et li rois a par la main prise&#xD;
La re?ne et si li a dit :&#xD;
"Dame, fet il, sanz contredit&#xD;
Estuet qu'avoec Keu en ailliez. "&#xD;
Et cil dit : "Or la me bailliez,&#xD;
Et si n'an dotez ja de rien,&#xD;
Car je la ramanrai mout bien&#xD;
Tote heitiee et tote sainne. "&#xD;
Li rois li baille et cil l'an mainne.&#xD;
Apr?s ax .ii. s'an issent tuit ;&#xD;
N'i a .i. seul cui mout n'ennuit.&#xD;
Et sachiez que li seneschax&#xD;
Fu toz armez, et ses chevax&#xD;
Fu enmi la cort amenez ;&#xD;
Uns palefroiz estoit delez,&#xD;
Tex com a re?ne covient.&#xD;
La re?ne au palefroi vient,&#xD;
Qui n'estoit braidis ne tiranz ;&#xD;
Mate et dolante et sopiranz,&#xD;
Monte la re?ne et si dist&#xD;
An bas, por ce qu'an ne l'o?st :&#xD;
"Ha ! rois, se vos ce sessiez,&#xD;
Ja, ce croi, ne l'otroiesiez,&#xD;
Que Kex me menast un seul pas ! "&#xD;
Mout le cuida avoir dit bas,&#xD;
Mes li cuens Guinables l'o?&#xD;
Qui au monter fu pres de li.&#xD;
Au departir si grant duel firent&#xD;
Tuit cil et celes qui l'o?rent,&#xD;
Con s'ele gest morte an biere ;&#xD;
Ne cuident qu'el reveigne arriere&#xD;
Ja mes an trestot son aage.&#xD;
Li seneschax, par son outrage,&#xD;
L'an mainne la ou cil l'atant ;&#xD;
Mes a nelui n'an pesa tant&#xD;
Que del sivre s'antreme?st,&#xD;
Tant que messire Gauvains dist&#xD;
Au roi son oncle, en audience :&#xD;
"Sire, fet il, mout grant anfance&#xD;
Avez feite, et mout m'an mervoil ;&#xD;
Mes, se vos creez mon consoil,&#xD;
Tant com il sont ancor si pres&#xD;
Je et vos iriens apr?s&#xD;
Et cil qui i voldront venir.&#xD;
Je ne m'an porroie tenir&#xD;
Qu'apr?s n'alasse isnelemant ;&#xD;
Ce ne seroit pas avenant&#xD;
Que nos apr?s ax n'alessiens,&#xD;
Au moins tant que nos sessiens&#xD;
Que la re?ne devandra&#xD;
Et comant Kex s'an contandra.&#xD;
-Alons i, biax ni?s, fet li rois.&#xD;
Mout avez or dit que cortois,&#xD;
Et des qu'anpris avez l'afeire,&#xD;
Comandez les chevax fors treire&#xD;
Et metre frains et anseler,&#xD;
Qu'il n'i ait mes que del monter. "&#xD;
Ja sont li cheval amen?&#xD;
Apareilli? et ansel?.&#xD;
Li rois monte toz premerains,&#xD;
Puis monta messire Gauvains&#xD;
Et tuit li autre qui ainz ainz ;&#xD;
Chascuns an volt estre conpainz,&#xD;
Si va chascuns si con lui plot :&#xD;
Arm? furent, de tex i ot,&#xD;
S'an i ot sanz armes asez.&#xD;
Messire Gauvains fu armez&#xD;
Et si fist a .ii. escuiers&#xD;
Mener an destre deus destriers.&#xD;
Et einsi com il aprochoient&#xD;
Vers la forest, issir an voient&#xD;
Le cheval Keu, sel reconurent&#xD;
Et virent que les regnes furent&#xD;
Del frain ronpues anbedeus.&#xD;
Li chevax venoit trestoz seus,&#xD;
S'ot de sanc tainte l'estriviere&#xD;
Et de la sele fu derriere&#xD;
Li ar?onz frez et pe?oiez.&#xD;
N'i a nul qui n'an soit iriez,&#xD;
Et li uns l'autre an cingne et bote.&#xD;
Bien loing devant tote la rote&#xD;
Messire Gauvains chevalchoit ;&#xD;
Ne tarda gaires quant il voit&#xD;
Venir .i. chevalier le pas&#xD;
Sor .i. cheval duillant et las,&#xD;
Apantoisant et tressu?.&#xD;
Li chevaliers a salu?&#xD;
Monseignor Gauvain premerains,&#xD;
Et puis lui messire Gauvains.&#xD;
Et li chevaliers s'arestut&#xD;
Qui monseignor Gauvain conut,&#xD;
Si dist : "Sire, don ne veez&#xD;
Con mes chevax est tressuez&#xD;
Et tex qu'il n'a mes nul mestier ?&#xD;
Et je cuit que cist dui destrier&#xD;
Sont vostre ; or si vos prieroie,&#xD;
Par covant que je vos randroie&#xD;
Le servise et le guerredon,&#xD;
Que vos, ou a prest ou a don,&#xD;
Le quel que soit me baillessiez. "&#xD;
Et cil li dit :"Or choisissiez&#xD;
Des .ii. le quel que il vos plest. "&#xD;
Mes cil, cui grant besoigne nest,&#xD;
N'ala pas querant le meillor&#xD;
Ne le plus bel ne le graignor,&#xD;
Einz monta tantost sor celui&#xD;
Que il trova plus pres de lui,&#xD;
Si l'a maintenant eslessi? ;&#xD;
Et cil chiet morz qu'il a lessi?,&#xD;
Car mout l'avoit le jor pen?&#xD;
Et traveilli? et sormen?.&#xD;
Li chevaliers sanz nul arest&#xD;
S'an vet armez par la forest,&#xD;
Et messire Gauvains apr?s&#xD;
Lo siut et chace com angr?s,&#xD;
Tant qu'il ot .i. tertre aval?.&#xD;
Et quant il ot grant piece al?,&#xD;
Si retrova mort le destrier&#xD;
Qu'il ot don? au chevalier,&#xD;
Et vit mout grant defole?z&#xD;
De chevax et grant froisse?z&#xD;
D'escuz et de lances antor :&#xD;
Bien resanbla que grant estor&#xD;
De plusors chevaliers i ot.&#xD;
Se li pesa mout et desplot&#xD;
Ce que il n'i avoit est?.&#xD;
N'i a pas granmant arest?,&#xD;
Einz passe outre grant alere,&#xD;
Tant qu'il revit par avanture&#xD;
Le chevalier tot seul a pi?,&#xD;
Tot arm?, le hiaume laci?,&#xD;
L'escu au col, l'espee ceinte,&#xD;
Si ot une charrete atainte.&#xD;
De ce servoit charrete lores&#xD;
Don li pilori servent ores,&#xD;
Et en chascune boene vile,&#xD;
Ou or en a plus de .iii. mile,&#xD;
N'en avoit a cel tans que une,&#xD;
Et cele estoit a ces comune,&#xD;
Ausi con li pilori sont,&#xD;
A ces qui murtre et larron sont,&#xD;
Autrui avoir par larrecin&#xD;
Ou tolu par force an chemin.&#xD;
Qui a forfet estoit repris,&#xD;
S'estoit sor la charrete mis&#xD;
Et menez par totes les rues ;&#xD;
S'avoit totes enors perdues,&#xD;
Ne puis n'estoit a cort o?z&#xD;
Ne enorez ne conjo?z.&#xD;
Por ce qu'a cel tens furent tex&#xD;
Les charretes et si cruex,&#xD;
Fu premiers dit : "Qant tu verras&#xD;
Charrete et tu l'ancontreras,&#xD;
Fei croiz sor toi, et te sovaigne&#xD;
De Deu, que max ne t'an avaigne. "&#xD;
Li chevaliers a pi?, sanz lance,&#xD;
Apr?s la charrete s'avance&#xD;
Et voit .i. nain sor les limons,&#xD;
Qui tenoit come charretons&#xD;
Une longue verge an sa main ;&#xD;
Et li chevaliers dit au nain :&#xD;
"Nains, fet il, por Deu, car me di&#xD;
Se tu as ve par ici&#xD;
Passer ma dame la re?ne. "&#xD;
Li nains cuiverz de pute orine&#xD;
Ne l'en vost noveles conter,&#xD;
Einz li dist : "Se tu viax monter&#xD;
Sor la charrete que je main,&#xD;
Savoir porras jusqu'a demain&#xD;
Que la re?ne est devenue. "&#xD;
Tantost a sa voie tenue&#xD;
Li chevaliers, que il n'i monte ;&#xD;
Mar le fist et mar en ot honte&#xD;
Que maintenant sus ne sailli,&#xD;
Qu'il s'an tendra por malbailli.&#xD;
Mes Reisons, qui d'Amors se part,&#xD;
Li dit que del monter se gart ;&#xD;
Si le chastie et si l'anseigne&#xD;
Que rien ne face ne anpreigne&#xD;
Dom il ait honte ne reproche.&#xD;
N'est pas el cuer, mes an la boche,&#xD;
Reisons qui ce dire li ose ;&#xD;
Mes Amors est el cuer anclose&#xD;
Qui li comande et semont&#xD;
Que tost an la charrete mont.&#xD;
Amors le vialt et il i saut,&#xD;
Que de la honte ne li chaut&#xD;
Puis qu'Amors le comande et vialt.&#xD;
Et messire Gauvains s'aquialt&#xD;
Apr?s la charrete poignant,&#xD;
Et quant il i trueve seant&#xD;
Le chevalier, si s'an mervoille,&#xD;
Puis li dit : "Nains, car me consoille&#xD;
De la re?ne, se tu sez. "&#xD;
Li nains dit : "Se tu tant te hez&#xD;
Con cist chevaliers qui ci siet,&#xD;
Monte avoec lui, se il te siet,&#xD;
Et je te manrai avoec li. "&#xD;
Qant messire Gauvains l'o?,&#xD;
Si le tint a mout grant folie&#xD;
Et dit qu'il n'i montera mie,&#xD;
Car trop vilain change feroit&#xD;
Se charrete a cheval chanjoit.&#xD;
"Mes va quel part que tu voldras&#xD;
Et g'irai la ou tu voldras. "&#xD;
Atant a la voie se metent,&#xD;
Cil chevalche, cil dui charretent,&#xD;
Et ansanble une voie tindrent.&#xD;
De bas vespre a un chastel vindrent,&#xD;
Et ce sachiez que li chastiax&#xD;
Estoit mout riches et mout biax.&#xD;
Tuit .iii. antrent par une porte.&#xD;
Del chevalier, que cil aporte&#xD;
Sor la charrete, se mervoillent&#xD;
Les genz, mes mie nel consoillent,&#xD;
Einz le huient petit et grant,&#xD;
Et li veillart et li anfant,&#xD;
Parmi les rues a grant hui ;&#xD;
S'ot mout li chevaliers de lui&#xD;
Vilenies et despit dire.&#xD;
Tuit demandent : "A quel martire&#xD;
Sera cist chevaliers randuz ?&#xD;
Iert il escorchiez ou panduz,&#xD;
Noiez ou ars an feu d'espines ?&#xD;
Di, nains, di, tu qui le tra?nes,&#xD;
A quel forfet fu il trovez ?&#xD;
Est il de larrecin provez ?&#xD;
Est il murtriers ou chanpchez ? "&#xD;
Et li nains s'est ad?s te?z,&#xD;
Qu'il ne respont ne un ne el.&#xD;
Le chevalier mainne a l'ostel,&#xD;
Et Gauvains siut ad?s le nain&#xD;
Vers une tor qui ert a plain,&#xD;
Qui delez la vile seoit.&#xD;
D'autre part praerie avoit&#xD;
Et d'autre part estoit assise&#xD;
La torz sor une roche bise,&#xD;
Haute et tranchiee contre val.&#xD;
Apr?s la charrete, a cheval,&#xD;
Entre Gauvains dedanz la tor.&#xD;
An la sale ont de bel ator&#xD;
Une dameisele ancontree,&#xD;
N'avoit si bele an la contree,&#xD;
Et voient venir .ii. puceles&#xD;
Avoecques li, gentes et beles.&#xD;
Tot maintenant que eles virent&#xD;
Monseignor Gauvain, si li firent&#xD;
Grant joie et si le saluerent,&#xD;
Et del chevalier demanderent :&#xD;
"Nains, qu'a cist chevaliers mesfet&#xD;
Que tu mainnes come contret ? "&#xD;
Cil ne lor an vialt reison rendre,&#xD;
Einz fet le chevalier descendre&#xD;
De la charrete, si s'an va ;&#xD;
Ne sorent ou il s'an ala.&#xD;
Et messire Gauvains descent ;&#xD;
Atant vienent vaslet avant&#xD;
Qui anbedeus les desarmerent.&#xD;
Deus mantiax veirs, qu'il afublerent,&#xD;
Fist la dameisele aporter.&#xD;
Qant il fu ore de soper,&#xD;
Li mangiers fu bien atornez.&#xD;
La dameisele sist delez&#xD;
Monseignor Gauvain au mangier.&#xD;
Por neant volsissent changier&#xD;
Lor ostel, por querre meillor,&#xD;
Car mout lor i fist grant enor&#xD;
Et conpeignie boene et bele,&#xD;
Tote la nuit, la dameisele.&#xD;
Qant il orent assez mangi?,&#xD;
Dui lit furent apareilli?&#xD;
En une sale haut et lonc ;&#xD;
Et s'en ot un autre selonc,&#xD;
Plus bel des autres et plus riche,&#xD;
Car, si con li contes afiche,&#xD;
Il i avoit tot le delit&#xD;
Qu'an sest deviser an lit.&#xD;
Qant del couchier fu tans et leus,&#xD;
La dameisele prist andeus&#xD;
Ses ostes qu'ele ot ostelez ;&#xD;
.II. liz mout biax et lons et lez&#xD;
Lor mostre et dit : "A o?s voz cors&#xD;
Sont fet cil dui lit ?a defors ;&#xD;
Mes an cest lit qui est de?a&#xD;
Ne gist qui desservi ne l'a :&#xD;
Ne fu pas fez cist a voz cors. "&#xD;
Li chevaliers li respont lors,&#xD;
Cil qui sor la charrete vint,&#xD;
Qu'a desdaing et a despit tint&#xD;
La desfanse a la dameisele.&#xD;
"Dites moi, fet il, la querele&#xD;
Por coi cist liz est an desfanse. "&#xD;
Cele respondi, pas ne panse,&#xD;
Qui en ere apansee bien :&#xD;
"A vos, fet ele, ne taint rien&#xD;
Del demander ne de l'anquerre.&#xD;
Honiz est chevaliers an terre&#xD;
Puis qu'il a est? an charrete ;&#xD;
Si n'est pas droiz qu'il s'antremete&#xD;
De ce don vos m'avez requise,&#xD;
Entesmes ce que il i gise,&#xD;
Qu'il le porroit tost conparer.&#xD;
Ne ge ne l'ait pas fet parer&#xD;
Si richemant por vos colchier.&#xD;
Vos le conparriez mout chier&#xD;
Se il vos venoit nes an pans.&#xD;
-Ce verroiz vos, fet il, par tans.&#xD;
-Jel verrai ? -Voire. -Or i parra.&#xD;
-Je ne sai qui le conparra,&#xD;
Fet li chevaliers ; par mon chief,&#xD;
Cui qu'il enuit ne cui soit grief,&#xD;
An cestui lit voel ge jesir&#xD;
Et reposer tot a leisir. "&#xD;
Maintenant qu'il fu deschauciez,&#xD;
El lit, qui fu lons et hauciez&#xD;
Plus des autres .ii. demie aune,&#xD;
Se couche sor un samit jaune,&#xD;
.I. covertor d'or estel?.&#xD;
N'estoit mie de veir pel?&#xD;
La forrere, ainz ert de sables ;&#xD;
Bien fust a o?s .i. roi metables&#xD;
Li covertors qu'il ot sor lui ;&#xD;
Li liz ne fu mie de glui&#xD;
Ne de paille ne de viez nates.&#xD;
A m?enuit, devers les lates&#xD;
Vint une lance come foudre,&#xD;
Le fer desoz, et cuida coudre&#xD;
Le chevalier parmi les flans&#xD;
Au covertor et as dras blans&#xD;
Et au lit, la ou il gisoit.&#xD;
En la lance .i. panon avoit&#xD;
Qui estoit toz de feu espris ;&#xD;
El covertor est li feus pris&#xD;
Et es dras et el lit a masse.&#xD;
Et li fers de la lance passe&#xD;
Au chevalier lez le cost?&#xD;
Si qu'il li a del cuir ost?&#xD;
.I. po, mes n'est mie bleciez.&#xD;
Et li chevaliers s'est dreciez,&#xD;
S'estaint le feu et prant la lance,&#xD;
Enmi la sale la balance&#xD;
Ne por ce son lit ne guerpi,&#xD;
Einz se recoucha et dormi&#xD;
Tot autresi seremant&#xD;
Com il ot fet premieremant.&#xD;
L'andemain par matin, au jor,&#xD;
La dameisele de la tor&#xD;
Lor ot fet messe apareillier ;&#xD;
Ses fist lever et esveillier.&#xD;
Qant an lor ot messe chantee,&#xD;
As fenestres devers la pree&#xD;
S'an vint li chevaliers pansis,&#xD;
Cil qui sor la charrete ot sis,&#xD;
Et esgardoit aval les prez.&#xD;
A l'autre fenestre delez&#xD;
Estoit la pucele venue,&#xD;
Si l'i ot a consoil tenue&#xD;
Messire Gauvains an requoi&#xD;
Une piece, ne sai de quoi ;&#xD;
Ne sai don les paroles furent.&#xD;
Mes tant sor la fenestre jurent&#xD;
Qu'aval les prez, lez la riviere,&#xD;
An virent porter une biere ;&#xD;
S'avoit dedanz .i. chevalier,&#xD;
Et delez ot duel grant et fier&#xD;
Que .iii. dameiseles feisoient.&#xD;
Apr?s la biere venir voient&#xD;
Une rote, et devant venoit&#xD;
Uns granz chevaliers qui menoit&#xD;
Une bele dame a senestre.&#xD;
Li chevaliers de la fenestre&#xD;
Conut que c'estoit la re?ne ;&#xD;
De l'esgarder onques ne fine,&#xD;
Mout antentis, et mout li plot,&#xD;
Au plus longuemant que il pot.&#xD;
Et quant il ne la pot veoir,&#xD;
Si se vost jus lessier cheoir&#xD;
Et trebuchier aval son cors.&#xD;
Et ja estoit demis defors&#xD;
Qant messire Gauvains le vit ;&#xD;
Sel trait arrieres, se li dit :&#xD;
"Merci, sire, soiez an pes !&#xD;
Por Deu, nel vos pansez ja mes&#xD;
Que vos faciez tel desverie !&#xD;
A grant tort haez vostre vie.&#xD;
-Mes a droit, fet la dameisele ;&#xD;
Don n'iert see la novele&#xD;
Par tot de la malert&#xD;
Qu'il a en la charrete est? ?&#xD;
Bien doit voloir qu'il fust ocis,&#xD;
Que mialz valdroit il morz que vis ;&#xD;
Sa vie est des or mes honteuse&#xD;
Et despite et malereuse. "&#xD;
Atant lor armes demanderent&#xD;
Li chevalier et si s'armerent ;&#xD;
Et lors corteisie et proesce&#xD;
Fist la dameisele et largesce,&#xD;
Que, quant ele ot asez gab?&#xD;
Le chevalier et ranpon?,&#xD;
Si li dona cheval et lance&#xD;
Par amor et par acordance.&#xD;
Li chevalier congi? ont pris&#xD;
Come cortois et bien apris&#xD;
A la dameisele et si l'ont&#xD;
Saluee, puis si s'an vont&#xD;
Si con la route aler an virent ;&#xD;
Mes si fors del chastel issirent&#xD;
C'onques nus nes i aparla.&#xD;
Isnelemant s'an vont par la&#xD;
Ou la re?ne orent ve?e.&#xD;
Qu'il s'an aloient eslessi?.&#xD;
Des prez antrent an .i. plessi?&#xD;
Et truevent un chemin ferr?.&#xD;
S'ont tant par la forest err?&#xD;
Qu'il pot estre prime de jor,&#xD;
Et lors ont en un quarrefor&#xD;
Une dameisele trovee,&#xD;
Si l'ont anbedui saluee ;&#xD;
Et chascuns li requiert et prie,&#xD;
S'ele le set, qu'ele lor die&#xD;
Ou la re?ne an est menee.&#xD;
Cele respont come senee&#xD;
Et dit : "Bien vos savroie metre,&#xD;
Tant me porriez vos prometre,&#xD;
El droit chemin et an la voie,&#xD;
Et la terre vos nomeroie&#xD;
Et le chevalier qui l'en mainne ;&#xD;
Mes mout i covendroit grant painne,&#xD;
Qui an la terre antrer voldroit !&#xD;
Einz qu'il i fust mout se doldroit. "&#xD;
Et messire Gauvains li dist :&#xD;
"Dameisele, se Dex m'a?st,&#xD;
Je vos an promet a devise&#xD;
Que je mete an vostre servise,&#xD;
Qant vos pleira, tot mon pooir,&#xD;
Mes que vos m'an dites le voir. "&#xD;
Et cil qui fu sor la charrete&#xD;
Ne dit pas que il l'an promete&#xD;
Tot son pooir, ein?ois afiche,&#xD;
Come cil cui Amors fet riche&#xD;
Et puissant, et hardi par tot,&#xD;
Que, sanz arest et sanz redot,&#xD;
Quanqu'ele voldra li promet&#xD;
Et toz an son voloir se met.&#xD;
"Donc le vos dirai ge, "fet ele.&#xD;
Lors lor conte la dameisele :&#xD;
"Par foi, seignor, Meleaganz,&#xD;
Uns chevaliers mout forz et granz,&#xD;
Filz le roi de Gorre, l'a prise,&#xD;
Et si l'a el r?aume mise&#xD;
Don nus estranges ne retorne,&#xD;
Mes par force el pa?s sejorne&#xD;
An servitune et an essil. "&#xD;
Et lors li redemande cil :&#xD;
"Dameisele, ou est cele terre ?&#xD;
Ou porrons nos la voie querre ? "&#xD;
Cele respont : "Bien le savroiz,&#xD;
Mes, ce sachiez, mout i avroiz&#xD;
Anconbriers et felons trespas,&#xD;
Que de legier n'i antre an pas,&#xD;
Se par le congi? le roi non ;&#xD;
Li rois Bademaguz a non.&#xD;
Si puet l'en antrer tote voies&#xD;
Par .ii. mout perilleuses voies&#xD;
Et par .ii. mout felons passages.&#xD;
Li uns a non : li Ponz Evages,&#xD;
Por ce que soz eve est li ponz&#xD;
Et s'a des le pont jusqu'au fonz&#xD;
Autant desoz come desus,&#xD;
Ne de ?a moins, ne de la plus,&#xD;
Einz est li ponz tot droit enmi ;&#xD;
Et si n'a que pi? et demi&#xD;
De l? et autretant d'esp?s.&#xD;
Bien fet a refuser cist mes,&#xD;
Et s'est ce li moins perilleus ;&#xD;
Mes il a assez antre deus&#xD;
Avantures don je me tes.&#xD;
Li autres ponz est plus malv?s&#xD;
Et est plus perilleus assez&#xD;
Qu'ainz par home ne fu passez,&#xD;
Qu'il est com espee tranchanz ;&#xD;
Et por ce trestotes les genz&#xD;
L'apelent le Pont de l'Espee.&#xD;
La verit? vos ai contee&#xD;
De tant con dire vos an puis. "&#xD;
Et cil li redemande puis :&#xD;
"Dameisele, se vos daigniez,&#xD;
Ces .ii. voies nos anseigniez. "&#xD;
Et la dameisele respont :&#xD;
"Vez ci la droite voie au Pont&#xD;
Desoz Eve, et cele de la&#xD;
Droit au Pont de l'Espee an va. "&#xD;
Et lors a dit li chevaliers,&#xD;
Cil qui ot est? charretiers :&#xD;
"Sire, je vos part sanz rancune :&#xD;
Prenez de ces  voies l'une&#xD;
Et l'autre quite me clamez ;&#xD;
Prenez celi que mialz amez.&#xD;
-Par foi, fet messire Gauvains,&#xD;
Mout est perilleus et grevains&#xD;
Li uns et li autres passages.&#xD;
Del prandre ne puis estre sages,&#xD;
Je ne sai preu le quel je praigne ;&#xD;
Mes n'est pas droiz qu'an moi remaingne&#xD;
Qant parti m'an avez le geu :&#xD;
Au Pont desoz Eve me veu.&#xD;
-Donc est il droiz que je m'an voise&#xD;
Au Pont de l'Espee, sanz noise,&#xD;
Fet l'autres, et je m'i otroi. "&#xD;
Atant se departent tuit troi,&#xD;
S'a li uns l'autre comand?&#xD;
Mout deboneiremant a D?.&#xD;
Et quant ele aler les an voit,&#xD;
Si dit : "Chascuns de vos me doit&#xD;
.I. guerredon a mon gr? randre,&#xD;
Quele ore que jel voldrai prandre ;&#xD;
Gardez, ne l'obliez vos mie.&#xD;
-Nel ferons nos, voir, dolce amie ",&#xD;
Font li chevalier anbedui.&#xD;
Atant s'an va chascuns par lui.&#xD;
Et cil de la charrete panse&#xD;
Con cil qui force ne desfanse&#xD;
N'a vers Amors qui le justise ;&#xD;
Et ses pansers est de tel guise&#xD;
Que lui me?smes en oblie,&#xD;
Ne set s'il est ou s'il n'est mie,&#xD;
Ne ne li manbre de son non,&#xD;
Ne set s'il est armez ou non,&#xD;
Ne set ou va, ne set don vient ;&#xD;
De rien nule ne li sovient&#xD;
Fors d'une seule, et por celi&#xD;
A mis les autres en obli ;&#xD;
A cele seule panse tant&#xD;
Qu'il n'ot ne voit ne rien n'antant.&#xD;
Et ses chevax mout tost l'en porte,&#xD;
Ne ne vet mie voie torte,&#xD;
Mes la meillor et la plus droite ;&#xD;
Et tant par avanture esploite&#xD;
Qu'an une lande l'a port?.&#xD;
An cele lande avoit .i. gu?&#xD;
Et d'autre part armez estoit&#xD;
Uns chevaliers qui le gardoit ;&#xD;
S'ert une dameisele o soi&#xD;
Venue sor un palefroi.&#xD;
Ja estoit pres de none basse,&#xD;
N'ancor ne se remuet ne lasse&#xD;
Li chevaliers de son panser.&#xD;
Li chevax voit et bel et cler&#xD;
Le gu?, qui mout grant soif avoit ;&#xD;
Vers l'eve cort quant il la voit.&#xD;
Et cil qui fu de l'autre part&#xD;
S'escrie : "Chevaliers, ge gart&#xD;
Le gu?, si le vos contredi. "&#xD;
Cil ne l'antant ne ne l'o?,&#xD;
Car ses pansers ne li leissa,&#xD;
Et totes voies s'esleissa&#xD;
Li chevax vers l'eve mout tost.&#xD;
Cil li escrie que il l'ost :&#xD;
"Lai le gu?, si feras que sages,&#xD;
Que la n'est mie li passages ".&#xD;
Et jure le cuer de son vantre&#xD;
Qu'il le ferra, se il i antre.&#xD;
Cil panse tant qu'il ne l'ot pas,&#xD;
Et li chevax en es le pas&#xD;
Saut en l'eve et del chanp se soivre,&#xD;
Par grant talant comance a boivre.&#xD;
Et cil dit qu'il le conparra,&#xD;
Ja li escuz ne l'an garra&#xD;
Ne li haubers qu'il a el dos.&#xD;
Lors met le cheval es galos,&#xD;
Et des galoz el cors l'anbat&#xD;
Et fiert celui si qu'il l'abat&#xD;
Enmi le gu? tot estandu,&#xD;
Que il li avoit desfandu ;&#xD;
Si li che? tot a un vol&#xD;
La lance et li escuz del col.&#xD;
Qant cil sant l'eve, si tressaut ;&#xD;
Toz estormiz en estant saut,&#xD;
Ausi come cil qui s'esvoille,&#xD;
S'ot et si voit et se mervoille&#xD;
Qui puet estre qui l'a feru.&#xD;
Si li cria : "Vasax, por coi&#xD;
M'avez feru, dites le moi,&#xD;
Qant devant moi ne vos savoie,&#xD;
Ne rien mesfet ne vos avoie ?&#xD;
-Par foi, si aviez, fet cil ;&#xD;
Don ne m'estes vos mout vil,&#xD;
Qant je le gu? vos contredis&#xD;
.III. foiees et si vos dis&#xD;
Au plus haut que je poi crier ?&#xD;
Bien vos o?stes desfier&#xD;
Au moins, fet cil, .ii. foiz ou trois,&#xD;
Et si antrastes sor mon pois ;&#xD;
Et bien dis que je vos ferroie&#xD;
Tantost qu'an l'eve vos verroie. "&#xD;
Li chevaliers respont adonques :&#xD;
"Dahez ait qui vos o? onques&#xD;
Ne vit onques mes, qui je soie !&#xD;
Bien puet estre, mes je pansoie,&#xD;
Que le gu? me contrede?stes ;&#xD;
Bien sachiez que mar me feristes,&#xD;
Se ge au frain  une des mains&#xD;
Vos pooie tenir au mains. "&#xD;
Et cil respont : "Qu'an avandroit ?&#xD;
Tenir me porras or androit&#xD;
Au frain, se tu m'i oses prandre.&#xD;
Je ne pris pas plain poing de cendre&#xD;
Ta menace ne ton orguel. "&#xD;
Et cil respont : "Je mialz ne vuel.&#xD;
Que qu'il an dest avenir,&#xD;
Je t'i voldroie ja tenir. "&#xD;
Lors vient li chevaliers avant&#xD;
Enmi le gu?, et cil le prant&#xD;
Par la resne a la main senestre&#xD;
Et par la cuisse a la main destre ;&#xD;
Sel sache et tire et si l'estraint&#xD;
Si duremant que cil se plaint,&#xD;
Qu'il li sanble que tote fors&#xD;
Li traie la cuisse del cors.&#xD;
Se li prie que il le lest&#xD;
Et dit : "Chevaliers, se toi plest&#xD;
A moi conbatre par igal,&#xD;
Pran ton escu et ton cheval&#xD;
Et ta lance, si joste a moi. "&#xD;
Cil respont : "Nel ferai, par foi,&#xD;
Que je cuit que tu t'an fuiroies&#xD;
Tantost qu'eschapez me seroies. "&#xD;
Qant cil l'o?, s'en ot grant honte ;&#xD;
Si li ra dit : "Chevaliers, monte&#xD;
Sor ton cheval seremant,&#xD;
Et je te creant l?aumant&#xD;
Que je ne ganchisse ne fuie.&#xD;
Honte m'as dite, si m'enuie. "&#xD;
Et cil li respont autre foiz :&#xD;
"Einz m'an iert plevie la foiz,&#xD;
Se vuel que tu le me plevisses,&#xD;
Que tu ne fuies ne ganchisses&#xD;
Et que tu ne me tocheras&#xD;
Ne vers moi ne t'aprocheras&#xD;
Tant que tu me verras mont?.&#xD;
Si t'avrai fet mout grant bont?,&#xD;
Qant je te tieng, se ge te les. "&#xD;
Cil li plevist, qu'il n'an puet mes ;&#xD;
Et quant il en ot la fiance,&#xD;
Si prant son escu et sa lance&#xD;
Qui par le gu? flotant aloient&#xD;
Et totes voies s'avaloient,&#xD;
S'estoient ja mout loing aval ;&#xD;
Puis revet prendre son cheval.&#xD;
Qant il l'ot pris et montez fu,&#xD;
Par les enarmes prant l'escu&#xD;
Et met la lance sor lo fautre,&#xD;
Puis point li uns ancontre l'autre&#xD;
Tant con cheval lor porent randre.&#xD;
Et cil qui le gu? dut desfandre&#xD;
L'autre premieremant requiert&#xD;
Et si tres duremant le fiert&#xD;
Que sa lance a estros pe?oie.&#xD;
Et cil fiert lui si qu'il l'envoie&#xD;
El gu? tot plat desoz le flot,&#xD;
Si que l'eve sor lui reclot.&#xD;
Puis se trest arriers et descent,&#xD;
Car il an cuidoit bien tex cent&#xD;
Devant lui mener et chacier.&#xD;
Del fuerre treit le brant d'acier&#xD;
Et cil saut sus, si treit le suen,&#xD;
Qu'il avoit flanbeant et buen ;&#xD;
Si s'antrevient cors a cors.&#xD;
Les escuz ou reluist li ors&#xD;
Traient avant et si s'an cuevrent ;&#xD;
Les espees bien i aoevrent,&#xD;
Qu'eles ne finent ne reposent ;&#xD;
Mout granz cos antredoner s'osent&#xD;
Tant que la bataille a ce monte&#xD;
Qu'an son cuer en a mout grant honte&#xD;
Li chevaliers de la charrete&#xD;
Et dit que mal randra la dete&#xD;
De la voie qu'il a enprise&#xD;
Qant il si longue piece a mise&#xD;
A conquerre un seul chevalier.&#xD;
S'il en trovast en .i. val hier&#xD;
Tex set, ne croit il pas, ne panse&#xD;
Qu'il essent vers lui desfanse,&#xD;
S'an est mout dolanz et iriez&#xD;
Qant il est ja si anpiriez&#xD;
Qu'il pert ses cos et le jor gaste.&#xD;
Lors li cort sore et si le haste&#xD;
Tant que cil li ganchist et fuit ;&#xD;
Le gu?, mes que bien li enuit,&#xD;
Et le passage li otroie.&#xD;
Et cil le chace tote voie&#xD;
Tant que il chiet a paumetons.&#xD;
Lors li vient sus li charretons,&#xD;
Si jure quanqu'il puet veoir&#xD;
Que mar le fist el gu? cheoir&#xD;
Et son panser mar li toli.&#xD;
La dameisele que o li&#xD;
Li chevaliers amenee ot&#xD;
Les menaces antant et ot ;&#xD;
S'a grant peor et se li prie&#xD;
Que por li lest qu'il ne l'ocie ;&#xD;
Et il dit que si fera voir,&#xD;
Ne puet por li merci avoir&#xD;
Que trop li a grant honte feite.&#xD;
Lors li vient sus, l'espee treite ;&#xD;
Et cil dit, qui fu esmaiez :&#xD;
"Por Deu et por moi l'en aiez&#xD;
La merci que je vos demant. "&#xD;
Et cil respont : "Se Dex m'amant,&#xD;
Onques nus tant ne me mesfist&#xD;
Se por Deu merci me requist,&#xD;
Que por Deu, si com il est droiz,&#xD;
Merci n'an esse une foiz.&#xD;
Et ausi avrai ge de toi,&#xD;
Car refuser ne la te doi&#xD;
Des que demandee la m'as ;&#xD;
Mes en?ois me fianceras&#xD;
A tenir, la ou ge voldrai,&#xD;
Prison quant je t'an semondrai. "&#xD;
Cil li plevi, cui mout est grief.&#xD;
La dameisele de rechief&#xD;
Dit : "Chevaliers, par ta franchise,&#xD;
Des que il t'a merci requise&#xD;
Et tu otroiee li as,&#xD;
Se onques prison deslias,&#xD;
Deslie moi cestui prison ;&#xD;
Clainme moi quite sa prison&#xD;
Par covant que quant leus sera&#xD;
Tel guerredon con toi pleira&#xD;
T'an randrai selonc ma puissance. "&#xD;
Et lors i ot cil conuissance&#xD;
Por la parole qu'ele ot dite ;&#xD;
Si li rant le prison tot quite.&#xD;
Et cele en a honte et angoisse,&#xD;
Qu'ele cuida qu'il la conoisse ;&#xD;
Car ele ne le volsist pas.&#xD;
Et cil s'an part en es le pas ;&#xD;
Et cil et cele le comandent&#xD;
A Deu et congi? li demandent.&#xD;
Il lor done, puis si s'an va&#xD;
Tant que de bas vespre trova&#xD;
Une dameisele venant,&#xD;
Mout tres bele et mout avenant,&#xD;
Bien acesmee et bien vestue.&#xD;
La dameisele le salue&#xD;
Come sage et bien afeitiee,&#xD;
Et cil respont : "Sainne et heitiee,&#xD;
Dameisele, vos face Dex ! "&#xD;
Puis li dit : "Sire, mes ostex&#xD;
Vos est ci pres apareilliez&#xD;
Se del prandre estes conseilliez ;&#xD;
Mes par itel herbergeroiz&#xD;
Que avoec moi vos coucheroiz,&#xD;
Einsi le vos ofre et presant. "&#xD;
Plusor sont qui de ce presant&#xD;
Li randissent .v.c. merciz,&#xD;
Et il an fu trestoz nerciz&#xD;
Et li a respondu tot el :&#xD;
"Dameisele, de vostre ostel,&#xD;
Vos merci ge, si l'ai mout chier ;&#xD;
Mes, se vos pleisoit, del couchier&#xD;
Me soferroie je mout bien.&#xD;
-Je n'an feroie autremant rien,&#xD;
Fet la pucele, par mes ialz. "&#xD;
Et cil, des que il ne puet mialz,&#xD;
L'otroie si com ele vialt ;&#xD;
De l'otroier li cuers li dialt.&#xD;
Qant itant seulemant le blesce,&#xD;
Mout avra au couchier tristesce,&#xD;
Mout i avra orguel et painne&#xD;
La dameisele qui l'an mainne,&#xD;
Espoir tant le puet ele amer,&#xD;
Ne l'en voldra quite clamer.&#xD;
Puis qu'il li ot acreant?&#xD;
Son voloir et sa volent?,&#xD;
Si l'en mainne jusqu'an un baile,&#xD;
N'avoit plus bel jusqu'an Thessaile,&#xD;
Qu'il estoit clos a la reonde&#xD;
De hauz murs et d'eve parfonde ;&#xD;
Et la dedanz home n'avoit&#xD;
Fors celui que ele atandoit.&#xD;
Cele i ot fet por son repeire&#xD;
Asez de beles chanbres feire&#xD;
Et sale mout grant et pleniere.&#xD;
Chevauchant lez une riviere&#xD;
S'an vindrent jusqu'au herberjage&#xD;
Et an lor ot, por le passage,&#xD;
I pont torne?z aval?.&#xD;
Par sor le pont sont anz al? ;&#xD;
S'ont trovee la sale overte,&#xD;
Qui de tiules estoit coverte.&#xD;
Par l'uis, qu'il ont trov? overt,&#xD;
Antrent anz et voient covert&#xD;
.I. dois d'un tablier grant et l? ;&#xD;
Et sus estoient aport?&#xD;
Li mes et les chandoiles mises&#xD;
Es chandeliers totes esprises&#xD;
Et li henap d'argent dor?&#xD;
Et dui pot, l'uns plains de mor?&#xD;
Et li autres de fort vin blanc.&#xD;
Delez le dois, au chief d'un banc,&#xD;
Troverent .ii. bacins toz plains&#xD;
D'eve chaude a laver lor mains ;&#xD;
Et de l'autre part ont trovee&#xD;
Une toaille bien ovree,&#xD;
Bele et blanche, as mains essuier.&#xD;
Vaslet ne sergent n'escuier,&#xD;
N'ont trov? leanz ne ve?.&#xD;
De son col oste son escu&#xD;
Li chevaliers et si le pant&#xD;
A un croc et sa lance prant&#xD;
Et met sor un hantier an haut.&#xD;
Tantost de son cheval jus saut&#xD;
Et la dameisele del suen.&#xD;
Au chevalier fu bel et buen&#xD;
Qant ele tant nel vost atendre&#xD;
Que il li eidast a descendre.&#xD;
Tantost qu'ele fu descendue,&#xD;
Sanz demore et sanz atandue&#xD;
Tresqu'a une chanbre s'an cort ;&#xD;
.I. mantel d'escarlate cort&#xD;
Li aporte, si l'an afuble.&#xD;
La sale ne fu mie enuble,&#xD;
Si luisoient ja les estoiles ;&#xD;
Mes tant avoit leanz chandoiles&#xD;
Tortices, grosses et ardanz,&#xD;
Que la clartez estoit mout granz.&#xD;
Qant cele li ot au col mis&#xD;
Le mantel, si li dit : "Amis,&#xD;
Veez ci l'aigue et la toaille ;&#xD;
Nus ne la vos ofre ne baille,&#xD;
Car ceanz fors moi ne veez.&#xD;
Lavez vos mains, si asseez&#xD;
Qant vos pleira et boen vos iert ;&#xD;
L'ore et li mangiers le requiert,&#xD;
Si con vos le poez veoir.&#xD;
Car lavez, s'alez asseoir.&#xD;
-Mout volantiers. "Et cil s'asiet,&#xD;
Et cele lez lui, cui mout siet ;&#xD;
Et mangierent ansanble et burent&#xD;
Tant que del mangier lever durent.&#xD;
Qant lev? furent del mangier,&#xD;
Dist la pucele au chevalier :&#xD;
"Sire, alez vos la fors deduire,&#xD;
Mes que il ne vos doie nuire,&#xD;
Et seulemant tant i seroiz,&#xD;
Se vos plest, que vos panseroiz&#xD;
Que je porrai estre couchiee.&#xD;
Ne vos enuit ne ne dessiee,&#xD;
Que lors porroiz a tans venir&#xD;
Se covant me volez tenir. "&#xD;
Et cil respont : "Je vos tendrai&#xD;
Vostre covant, si revandrai&#xD;
Qant je cuiderai qu'il soit ore. "&#xD;
Lors s'an ist fors, et si demore&#xD;
Une grant piece enmi la cort,&#xD;
Tant qu'il estuet qu'il s'an retort,&#xD;
Car covant tenir li covient.&#xD;
Arriere an la sale revient,&#xD;
Mes cele qui se fet s'amie&#xD;
Ne trueve, qu'el n'i estoit mie.&#xD;
Qant il ne la trueve ne voit,&#xD;
Si dit : "An quel leu qu'ele soit&#xD;
Je la querrai tant que je l'aie. "&#xD;
Del querre plus ne se delaie&#xD;
Por le covant que il li ot.&#xD;
En une chanbre antre, si ot&#xD;
An haut crier une pucele ;&#xD;
Et ce estoit me?smes cele&#xD;
Avoec cui couchier se devoit.&#xD;
Atant d'une autre chanbre voit&#xD;
L'uis overt et vient cele part&#xD;
Et voit tot enmi son esgart&#xD;
C'uns chevaliers l'ot anversee,&#xD;
Si la tenoit antraversee&#xD;
Sor le lit, tote descoverte.&#xD;
Cele, qui cuidoit estre certe&#xD;
Que il li venist en a?e,&#xD;
Crioit en haut : "A?e ! a?e !&#xD;
Chevaliers, tu qui es mes ostes,&#xD;
Se de sor moi cestui ne m'ostes,&#xD;
Il me honira, veant toi.&#xD;
Ja te doiz tu couchier o moi,&#xD;
Si con tu m'as acreant?.&#xD;
Fera donc cist sa volent?&#xD;
De moi, veant tes ialz, a force ?&#xD;
Gentix chevaliers, car t'esforce,&#xD;
Si me secor isnelemant. "&#xD;
Cil voit que mout vileinnemant&#xD;
Tenoit la dameisele cil&#xD;
Descoverte jusqu'au nonbril ;&#xD;
S'en a grant honte et mout l'en poise&#xD;
Qant nu a nu a li adoise ;&#xD;
Si n'en ert mie talentos,&#xD;
Ne tant ne quant n'an ert jalos.&#xD;
Mes a l'entree avoit portiers,&#xD;
Trestoz armez, .ii. chevaliers&#xD;
Qui espees nues tenoient ;&#xD;
Apr?s .iiii. sergent estoient,&#xD;
Si tenoit chascuns une hache&#xD;
Tel don l'en po?st une vache&#xD;
Tranchier outre parmi l'eschine,&#xD;
Tot autresi con la racine&#xD;
D'un genoivre ou d'une geneste.&#xD;
Li chevaliers a l'uis s'areste&#xD;
Et dit : "Dex, que porrai ge feire ?&#xD;
Mez sui por si grant afeire&#xD;
Con por la re?ne Guenievre.&#xD;
Ne doi mie avoir cuer de lievre&#xD;
Qant por li sui an ceste queste.&#xD;
Se Malvestiez son cuer me preste&#xD;
Et je son comandemant faz,&#xD;
N'ateindrai pas ce que je chaz ;&#xD;
Honiz sui se je ci remaing.&#xD;
Mout me vient or a grant desdaing&#xD;
Qant j'ai parl? del remenoir,&#xD;
Mout en ai le cuer triste et noir ;&#xD;
Or en ai honte, or en ai duel&#xD;
Tel que je morroie mon vuel,&#xD;
Qant je ai tant demor? ci.&#xD;
Ne ja Dex n'ait de moi merci&#xD;
Se jel di mie por orguel&#xD;
Et s'asez mialz morir ne vuel&#xD;
A enor que a honte vivre.&#xD;
Se la voie m'estoit delivre,&#xD;
Quele enor i avroie gi?&#xD;
Se cil me donoient congi?&#xD;
De passer oltre sanz chalonge ?&#xD;
Donc i passeroit, sanz man?onge,&#xD;
Ausi li pires hom qui vive.&#xD;
Et je oi que cest chestive&#xD;
Me prie merci mout sovant&#xD;
Et si m'apele de covant&#xD;
Et mout vilmant le me reproche. "&#xD;
Maintenant jusqu'a l'uis s'aproche&#xD;
Et bote anz le col et la teste&#xD;
Et garde amont par la fenestre,&#xD;
Si voit les espees venir ;&#xD;
Adonc se prist a retenir.&#xD;
Li chevalier lor cos ne porent&#xD;
Detenir, qu'esmez les orent ;&#xD;
An terre les espees fierent&#xD;
Si qu'anbedeus les pe?oierent.&#xD;
Qant eles furent pe?oiees,&#xD;
Moins en a les haches prisiees&#xD;
Et moins les an crient et redote ;&#xD;
Puis saute entr'ax et fiert del cote&#xD;
.I. sergent et .i. autre apr?s.&#xD;
Les .ii. que il trova plus pres&#xD;
Hurte des codes et des braz&#xD;
Si qu'an.ii. les abat toz plaz ;&#xD;
Et li tierz a a lui failli,&#xD;
Et li quarz qui l'a asailli&#xD;
Fiert si que lo mantel li tranche&#xD;
Et la chemise, et la char blanche&#xD;
Li ront anpr?s l'espaule tote&#xD;
Si que li sans jus an degote.&#xD;
Et cil qui rien ne se delaie&#xD;
Ne se plaint mie de sa plaie,&#xD;
Einz vet et fet ses pas plus emples&#xD;
Tant qu'il aert parmi les temples&#xD;
Celui qui esfor?oit s'ostesse.&#xD;
Randre li porra la promesse&#xD;
Et son covant, einz qu'il s'an aut.&#xD;
Volsist ou non, le dresce an haut,&#xD;
Et cil qui a lui failli ot&#xD;
Vient apr?s lui, plus tost qu'il pot,&#xD;
Et lieve son cop de rechief ;&#xD;
Sel cuide bien parmi le chief,&#xD;
Jusqu'as danz, de la hache fandre ;&#xD;
Et cil qui bien s'an sot desfandre&#xD;
Li tant le chevalier ancontre,&#xD;
Et cil de la hache l'ancontre&#xD;
La ou l'espaule au col se joint&#xD;
Si que l'un de l'autre desjoint.&#xD;
Et li chevaliers prant la hache,&#xD;
Des poinz isnelemant li sache&#xD;
Et leisse cel que il tenoit,&#xD;
Car desfandre le covenoit,&#xD;
Que li chevalier sus li vienent,&#xD;
Et cil qui les .iii. haches tienent,&#xD;
Si l'asaillent mout cruelmant ;&#xD;
Et cil saut mout delivremant&#xD;
Antre le lit et la paroi&#xD;
Et dit : "Or ?a, trestuit a moi !&#xD;
Que s'or estiez .xx. et set,&#xD;
Des que ge ai tant de recet,&#xD;
Si avroiz vos bataille assez,&#xD;
Ja n'en serai par vos lassez. "&#xD;
Et la pucele qui l'esgarde&#xD;
Dit : "Par mes ialz, vos n'avez garde&#xD;
D'or en avant la ou ge soie. "&#xD;
Tot maintenant arriere anvoie&#xD;
Les chevaliers et les sergenz ;&#xD;
Lors s'an vont tuit cil de laienz&#xD;
Sanz arest et sanz contredit ;&#xD;
Et la dameisele redit :&#xD;
"Sire, bien m'avez desresniee&#xD;
Ancontre tote ma mesniee.&#xD;
Or an venez, je vos an main. "&#xD;
An la sale an vont main a main,&#xD;
Et celui mie n'abeli,&#xD;
Qu'il se soffrist mout bien de li.&#xD;
Un lit ot fet enmi la sale,&#xD;
Don li drap n'erent mie sale,&#xD;
Mes blanc et l? et deli?.&#xD;
N'estoit pas de fuerre esmi?&#xD;
La couche ne de coutes aspres.&#xD;
.I. covertor de .ii. diaspres&#xD;
Ot estandu desor la couche,&#xD;
Et la dameisele s'i couche,&#xD;
Mes n'oste mie sa chemise.&#xD;
Et cil a mout grant poinne mise&#xD;
Au deschaucier et desnuer,&#xD;
D'angoisse le covint suer ;&#xD;
Tote voies parmi l'angoisse&#xD;
Covanz le vaint et si le froisse.&#xD;
Donc est ce force ? Autant se vaut !&#xD;
Par force covient que il s'aut&#xD;
Couchier avoec la dameisele ;&#xD;
Covanz l'en semont et apele.&#xD;
Et il se couche tot a tret,&#xD;
Mes sa chemise pas ne tret&#xD;
Ne plus qu'ele ot la soe feite.&#xD;
De tochier a li mout se gueite,&#xD;
Einz s'an esloingne et gist anvers,&#xD;
Ne ne dit mot ne c'uns convers&#xD;
Cui li parlers est desfanduz&#xD;
Qant an son lit gist estanduz ;&#xD;
N'onques ne torne son esgart&#xD;
Ne devers li ne d'autre part.&#xD;
Bel sanblant feire ne li puet.&#xD;
Por coi ? Car del cuer ne li muet,&#xD;
Qu'aillors a mis del tot s'antante,&#xD;
Mes ne pleist mie n'atalante&#xD;
Quanqu'est bel et gent, a chascun.&#xD;
Li chevaliers n'a cuer que un&#xD;
Et cil n'est mie ancor a lui,&#xD;
Einz est comandez a autrui&#xD;
Si qu'il nel puet aillors prester.&#xD;
Tot le fet en .i. leu ester&#xD;
Amors, qui toz les cuers justise.&#xD;
Toz ? Nel fet, fors cez qu'ele prise.&#xD;
Et cil s'an redoit plus prisier&#xD;
Cui ele daigne justisier.&#xD;
Amors le cuer celui prisoit&#xD;
Si que sor toz le justisoit&#xD;
Et li donoit si grant orguel&#xD;
Que de rien blasmer ne le vuel&#xD;
S'il lait ce qu'Amors li desfant&#xD;
Et la ou ele vialt antant.&#xD;
La pucele voit bien et set&#xD;
Que cil sa conpaignie het&#xD;
Et volentiers s'an sofferroit&#xD;
Ne ja plus ne li requerroit,&#xD;
Qu'il ne quiert a li adeser,&#xD;
Et dit : "S'il ne vos doit peser,&#xD;
Sire, de ci me partirai.&#xD;
En ma chanbre couchier m'irai&#xD;
Et vos an seroiz plus a eise :&#xD;
Ne cuit mie que mout vos pleise&#xD;
Mes solaz ne ma conpaignie.&#xD;
Nel tenez pas a vilenie&#xD;
Se je vos di ce que je cuit.&#xD;
Or vos reposez mes enuit,&#xD;
Que vos m'avez randu si bien&#xD;
Mon covant que nes une rien&#xD;
Par droit ne vos puis demander.&#xD;
Si vos voel a Deu comander ;&#xD;
Si m'an irai. "Lors si se lieve ;&#xD;
Au chevalier mie ne grieve,&#xD;
Einz l'an leisse aler volentiers&#xD;
Con cil qui est amis antiers&#xD;
Autrui que li. Bien l'apar?oit&#xD;
La dameisele et bien le voit ;&#xD;
Si est an sa chanbre venue&#xD;
Et si se couche tote nue,&#xD;
Et lors a dit a li me?smes :&#xD;
"Des lores que je conui primes&#xD;
Chevalier, un seul n'an conui&#xD;
Que je prisasse, fors cestui,&#xD;
La tierce part d'un angevin ;&#xD;
Car si con ge pans et devin,&#xD;
Il vialt a si grant chose antendre&#xD;
Qu'ainz chevaliers n'osa enprendre&#xD;
Si perilleuse ne si grief ;&#xD;
Et Dex doint qu'il an veigne a chief. "&#xD;
Atant s'andormi et si jut&#xD;
Tant que li jorz clers aparut.&#xD;
Tot maintenant que l'aube crieve,&#xD;
Isnelemant et tost se lieve.&#xD;
Et li chevaliers si resvoille,&#xD;
Si s'atorne et si s'aparoille&#xD;
Et s'arme, que nelui n'atant.&#xD;
La dameisele vient atant,&#xD;
Si voit qu'il est ja atornez.&#xD;
"Boens jorz vos soit hui ajornez ",&#xD;
Fet ele, quant ele le voit.&#xD;
-Et vos, dameisele, si soit ",&#xD;
Fet li chevaliers d'autre part.&#xD;
Et cil dit que mout li est tart&#xD;
Qu'an li ait son cheval fors tret.&#xD;
La pucele amener li fet&#xD;
Et dit : "Sire, je m'an iroie&#xD;
O vos grant piece an ceste voie,&#xD;
Se vos mener m'an osiez&#xD;
Et conduire m'i deviez&#xD;
Par les us et par les costumes&#xD;
Qui furent ainz que nos ne fumes&#xD;
El r?aume de Logres mises. "&#xD;
Les costumes et les franchises&#xD;
Estoient tex, a cel termine,&#xD;
Que dameisele ne meschine,&#xD;
Se chevaliers la trovast sole,&#xD;
Ne plus qu'il se tranchast la gole&#xD;
Ne fe?st se tote enor non,&#xD;
S'estre volsist de boen renon ;&#xD;
Et, s'il l'esfor?ast, a toz jorz&#xD;
An fust honiz an totes corz.&#xD;
Mes, se ele conduit est,&#xD;
Qu'a celui bataille an fe?st&#xD;
Et par armes la conque?st,&#xD;
Sa volent? an po?st faire&#xD;
Sanz honte et sanz blasme retraire.&#xD;
Por ce la pucele li dist&#xD;
Que, se il l'osast ne volsist&#xD;
Par ceste costume conduire&#xD;
Que autres ne li po?st nuire,&#xD;
Qu'ele s'an alast avoec lui.&#xD;
Et cil li dit : "Ja nus enui&#xD;
Ne vos fera, ce vos otroi,&#xD;
Que premiers ne le face moi.&#xD;
-Dons i voel ge, fet ele, aler. "&#xD;
Son palefroi fet anseler,&#xD;
Tost fu ses comandemanz fez ;&#xD;
Li palefroiz li fu fors trez&#xD;
Et li chevax au chevalier.&#xD;
Andui montent sanz escuier,&#xD;
Si s'an vont mout grant alere.&#xD;
Cele l'aresne et il n'a cure&#xD;
De quanque ele l'aparole,&#xD;
Ein?ois refuse sa parole :&#xD;
Pansers li plest, parlers li grieve.&#xD;
Amors mout sovant li escrieve&#xD;
La plaie que feite li a ;&#xD;
Onques anplastre n'i lia&#xD;
Por garison ne por sant?,&#xD;
Qu'il n'a talant ne volant?&#xD;
D'emplastre querre ne de mire,&#xD;
Se sa plaie ne li anpire,&#xD;
Mes celi queroit volantiers.&#xD;
Tant tindrent voies et santiers,&#xD;
Si con li droiz chemins les mainne,&#xD;
Que il voient une fontainne.&#xD;
La fontainne est enmi uns prez&#xD;
Et s'avoit un perron delez.&#xD;
Sor le perron qui ert iqui&#xD;
Avoit obli? ne sai qui&#xD;
.I. peigne d'ivoire dor?.&#xD;
Onques des le tens Ysor?&#xD;
Ne vit si bel sages ne fos.&#xD;
Es danz del peigne ot des chevos&#xD;
Celi qui s'an estoit paigniee&#xD;
Rem?s bien demie poigniee.&#xD;
Qant la dameisele par?oit&#xD;
La fontainne et le perron voit,&#xD;
Se ne volt pas que cil la voie,&#xD;
Einz se mist en une autre voie.&#xD;
Et cil qui se delite et pest&#xD;
De son panser qui mout li plest&#xD;
Ne s'apar?oit mie si tost&#xD;
Que ele fors sa voie l'ost ;&#xD;
Qu'il cuide que ele ganchisse&#xD;
Et que fors de son chemin isse&#xD;
Por eschiver aucun peril.&#xD;
"Ostez, dameisele, fet il ;&#xD;
N'alez pas bien ; venez de?a :&#xD;
Onques, ce cuit, ne s'adre?a&#xD;
Qui fors de cest chemin issi.&#xD;
-Sire, nos irons mialz par ci,&#xD;
Fet la pucele, bien le sai. "&#xD;
Et cil li respont : "Je ne sai,&#xD;
Dameisele, que vos pansez ;&#xD;
Mes ce poez veoir asez&#xD;
Que c'est li droiz chemins batuz.&#xD;
Des que ge m'i sui anbatuz,&#xD;
Je ne tornerai autre san,&#xD;
Mes, s'il vos plest, venez vos an,&#xD;
Que g'irai ceste voie ad?s. "&#xD;
Lors s'an vont tant qu'il vienent pres&#xD;
Del perron et voient le peigne.&#xD;
"Onques certes, don moi soveigne,&#xD;
Fet li chevaliers, mes ne vi&#xD;
Tant bel peigne con je voi ci.&#xD;
-Donez le moi, fet la pucele.&#xD;
-Volentiers, dit il, dameisele. "&#xD;
Et lors s'abeisse et si le prant.&#xD;
Qant il le tint, mout longuemant&#xD;
L'esgarde et les chevox remire,&#xD;
Et cele an coman?a a rire.&#xD;
Et quant il la voit, se li prie,&#xD;
Por qu'ele a ris, qu'ele li die ;&#xD;
Et cele dit : "Teisiez vos an ;&#xD;
Ne vos an dirai rien oan.&#xD;
-Por coi ? fet il. -Car je n'ai cure. "&#xD;
Et quant cil l'ot, si li conjure&#xD;
Come cil qui ne cuidoit mie&#xD;
Qu'amie ami, n'amis amie&#xD;
Doient parjurer a nul fuer :&#xD;
"Se vos rien nule amez de cuer,&#xD;
Dameisele, de par celi&#xD;
Vos conjur et requier et pri&#xD;
Que vos plus ne le me celez.&#xD;
-Trop a certes m'an apelez,&#xD;
Fet ele, si le vos dirai,&#xD;
De rien nule n'an mantirai :&#xD;
Cist peignes, se j'onques soi rien,&#xD;
Fu la re?ne, jel sai bien ;&#xD;
Et d'une chose me creez&#xD;
Que les chevox que vos veez,&#xD;
Si biax, si clers et si luisanz,&#xD;
Qui sont rem?s antre les danz,&#xD;
Que del chief la re?ne furent,&#xD;
Onques en autre pr? ne crurent. "&#xD;
Et li chevaliers dit : "Par foi,&#xD;
Assez sont re?nes et roi ;&#xD;
Mes de la quel volez vos dire ? "&#xD;
Et cele dit : "Par ma foi, sire,&#xD;
De la fame le roi Artu. "&#xD;
Qant cil l'ot, n'a tant de vertu&#xD;
Que tot nel coveigne ploier ;&#xD;
Par force l'estut apoier&#xD;
Devant a l'ar?on de la sele.&#xD;
Et quant ce vit la dameisele,&#xD;
Si s'an mervoille et esba?st,&#xD;
Qu'ele cuida que il che?st ;&#xD;
S'ele ot peor, ne l'en blasmez,&#xD;
Qu'ele cuida qu'il fust pasmez.&#xD;
Si ert il, autant se valoit,&#xD;
Mout po de chose s'an failloit,&#xD;
Qu'il avoit au cuer tel dolor&#xD;
Que la parole et la color&#xD;
Ot une grant piece perdue.&#xD;
Et la pucele est descendue&#xD;
Et si cort quanqu'ele pot corre&#xD;
Por lui retenir et secorre,&#xD;
Qu'ele ne le volsist veoir,&#xD;
Por rien nule, a terre cheoir.&#xD;
Qant il la vit, s'en ot vergoigne,&#xD;
Si li a dit : "Por quel besoigne&#xD;
Venistes vos ci devant moi ? "&#xD;
Ne cuidiez pas que le porcoi&#xD;
La dameisele l'an conoisse,&#xD;
Qu'il an est honte et angoisse,&#xD;
Se le voir l'en reconest.&#xD;
Si s'est de voir dire gueitiee,&#xD;
Einz dit come bien afeitiee :&#xD;
"Sire, je ving cest peigne querre,&#xD;
Por ce sui descendue a terre,&#xD;
Que de l'avoir oi tel espans,&#xD;
Ja nel cuidai tenir a tans. "&#xD;
Et cil, qui vialt que le peigne ait,&#xD;
Li done et les chevox an trait&#xD;
Si soef que nul n'an deront.&#xD;
Ja mes oel d'ome ne verront&#xD;
Nule chose tant enorer,&#xD;
Qu'il les comance a aorer&#xD;
Et bien .c.m. foiz les toche&#xD;
Et a ses ialz et a sa boche&#xD;
Et a son front et a sa face ;&#xD;
N'est joie nule qu'il n'an face,&#xD;
Mout s'an fet liez, mout s'an fet riche ;&#xD;
An son soing, pres del cuer, les fiche&#xD;
Entre sa chemise et sa char.&#xD;
N'en pre?st pas chargi? un char&#xD;
D'esmeraudes ne d'escharboncles ;&#xD;
Ne cuidoit mie que reoncles&#xD;
Ne autres max ja mes le praigne ;&#xD;
Diamargareton desdaigne&#xD;
Et pleriche et tiriasque,&#xD;
Ne?s saint Martin et saint Jasque ;&#xD;
Car an ces chevox tant se fie&#xD;
Qu'il n'a mestier de lor a?e.&#xD;
Mes quel estoient li chevol ?&#xD;
Et por man?ongier et por fol&#xD;
M'an tanra l'en, se voir an di :&#xD;
Qant la foire iert plainne au Lendi&#xD;
Et il i avra plus avoir,&#xD;
Nel volsist mie tot avoir&#xD;
Li chevaliers, c'est voirs provez,&#xD;
Si n'est ces chevox trovez.&#xD;
Et, se le voir m'an requerez,&#xD;
Ors .c.m. foiz esmerez&#xD;
Et puis autantes foiz recuiz&#xD;
Fust plus oscurs que n'est la nuiz&#xD;
Contre le plus bel jor d'est?&#xD;
Qui ait an tot cest an est?,&#xD;
Qui l'or et les chevols ve?st&#xD;
Si que l'un lez l'autre me?st.&#xD;
Et que feroie ge lonc conte ?&#xD;
La pucele mout tost remonte&#xD;
Atot le peigne qu'ele an porte ;&#xD;
Et cil se delite et deporte&#xD;
Es chevox qu'il a en son saing.&#xD;
Une forest apr?s le plaing&#xD;
Truevent et vont par une adresce&#xD;
Tant que la voie lor estresce ;&#xD;
S'estut l'un apr?s l'autre aler,&#xD;
Qu'an n'i po?st mie mener&#xD;
.II. chevax por rien coste a coste.&#xD;
La pucele devant son oste&#xD;
S'an vet mout tost la voie droite.&#xD;
La ou la voie ert plus estroite,&#xD;
Voient .i. chevalier venant.&#xD;
La dameisele maintenant,&#xD;
De si loing com ele le vit,&#xD;
L'a cone et si a dit :&#xD;
"Sire chevaliers, veez vos&#xD;
Celui qui vient ancontre vos&#xD;
Toz armez et prez de bataille ?&#xD;
Il m'an cuide mener sanz faille&#xD;
Avoec lui sanz nule desfanse.&#xD;
Ce sai ge bien que il le panse,&#xD;
Qu'il m'ainme, et ne fet pas que sages ;&#xD;
Et par lui et par ses messages&#xD;
M'a proiee, mout a lonc tans,&#xD;
Mes m'amors li est an desfans,&#xD;
Que por rien amer nel porroie.&#xD;
Si m'a?st Dex, einz me morroie&#xD;
Que je l'amasse an nul androit !&#xD;
Je sai bien qu'il a or androit&#xD;
Si grant joie et tant se delite&#xD;
Con s'il m'avoit ja tote quite ;&#xD;
Mes or verrai que vos feroiz.&#xD;
Or i parra se preuz seroiz ;&#xD;
Or le verrai, or i parra&#xD;
Se vostre conduiz me garra.&#xD;
Se vos me poez garantir,&#xD;
Donques dirai ge sanz mantir&#xD;
Que preuz estes et mout valez. "&#xD;
Et il li dit : "Alez, alez ! "&#xD;
Et ceste parole autant vaut&#xD;
Con se il de?st : "Po m'an chaut,&#xD;
Que por neant vos esmaiez,&#xD;
De chose que dite m'aiez. "&#xD;
Queque il vont ensi parlant,&#xD;
Ne vint mie cele part lant&#xD;
Li chevaliers qui venoit seus,&#xD;
Les grans galoz ancontre aus deus.&#xD;
Et por ce li plest a haster&#xD;
Qu'il ne cuide mie gaster,&#xD;
Et por boens erez se clainme&#xD;
Qant la rien voit que il plus ainme.&#xD;
Tot maintenant que il l'aproche,&#xD;
De cuer la salue et de boche&#xD;
Et dit : "La riens que je plus vuel,&#xD;
Don moins ai joie et plus me duel,&#xD;
Soit bien veignanz, don qu'ele veingne ! "&#xD;
N'est mie droiz que cele teingne&#xD;
Vers lui sa parole si chiere&#xD;
Que ele ne li rande arriere,&#xD;
Au moins de boche, son salu.&#xD;
Mout a au chevalier valu&#xD;
Qant la pucele le salue,&#xD;
Qui sa boche pas n'en palue&#xD;
Ne ne li a neant cost?.&#xD;
Et s'il est tres bien jost&#xD;
Cele ore a un tornoiemant,&#xD;
Ne s'an prisast il mie tant&#xD;
Ne ne cuidast avoir conquis&#xD;
Ne tant d'enor ne tant de pris.&#xD;
Por ce que mialz s'an ainme et prise&#xD;
L'a par la resne del frain prise&#xD;
Et dit : "Or vos an manrai gi? ;&#xD;
Mout ai hui bien et droit nagi?,&#xD;
Qu'a mout boen port sui arivez.&#xD;
Or sui ge toz descheitivez :&#xD;
De peril sui venuz a port,&#xD;
De grant enui a grant deport,&#xD;
De grant dolor a grant sant? ;&#xD;
Or ai tote ma volant?&#xD;
Qant an tel meniere vos truis&#xD;
Qu'avoec moi mener vos an puis&#xD;
Or androit, que n'i avrai honte. "&#xD;
Et cele dit : "Rien ne vos monte,&#xD;
Que cist chevaliers me conduit.&#xD;
-Certes, ci a malv?s conduit,&#xD;
Fet il, qu'ad?s vos en maing gi?.&#xD;
.I. mui de sel avroit mangi?&#xD;
Cist chevaliers, si con je croi,&#xD;
Ein?ois qu'il vos desraist vers moi ;&#xD;
Ne cuit c'onques home ve?sse&#xD;
Vers cui je ne vos conque?sse ;&#xD;
Et quant je vos truis an eise,&#xD;
Mes que bien li poist et despleise,&#xD;
Vos an manrai, veant ses ialz,&#xD;
Et s'an face trestot son mialz. "&#xD;
Li autres de rien ne s'a?re&#xD;
De tot l'orguel qu'il li ot dire,&#xD;
Mes sanz ranpone et sanz vantance&#xD;
A chalongier la li comance&#xD;
Et dist : "Sire, ne vos hastez&#xD;
Ne voz paroles ne gastez,&#xD;
Mes parlez .i. po par mesure.&#xD;
Ja ne vos iert vostre droiture&#xD;
Tolue, quant vos l'i avroiz.&#xD;
Par mon conduit, bien le savroiz,&#xD;
Est ci la pucele venue ;&#xD;
Lessiez la, trop l'avez tenue,&#xD;
Qu'ancor n'a ele de vos garde. "&#xD;
Et cil otroie que an l'arde&#xD;
S'il ne l'an mainne maugr? suen.&#xD;
Cil dit : "Ce ne seroit pas buen,&#xD;
Se mener la vos an lessoie ;&#xD;
Sachiez, ein?ois m'en conbatroie.&#xD;
Mes, se nos bien nos voliens&#xD;
Conbatre, nos ne porriens&#xD;
An cest chemin por nule painne ;&#xD;
Mes alons desqu'a voie plainne&#xD;
Ou jusqu'a pree ou jusqu'a lande. "&#xD;
Cil dit que ja mialz ne demande&#xD;
Et dit : "Certes bien m'i acort :&#xD;
De ce n'avez vos mie tort,&#xD;
Que cist chemins est trop estroiz.&#xD;
Ja iert mes chevax si destroiz,&#xD;
Ein?ois que ge torner le puisse,&#xD;
Que je crien qu'il se brit la cuisse. "&#xD;
Lors se torne a mout grant destresce,&#xD;
Mes son cheval mie ne blesce&#xD;
Ne de rien n'i est anpiriez,&#xD;
Et dit : "Certes mout sui iriez,&#xD;
Qant antre_ancontr? ne nos somes&#xD;
An place lee et devant homes,&#xD;
Que bel me fust que l'en ve?st&#xD;
Li quex de nos mialz le fe?st.&#xD;
Mes or venez, se l'irons querre ;&#xD;
Nos troverons pres de ci terre&#xD;
Tote delivre et grant et lee. "&#xD;
Lors s'an vont jusqu'a une pree ;&#xD;
An cele pree avoit puceles&#xD;
Et chevaliers et dameiseles&#xD;
Qui jooient a plusors jeus,&#xD;
Por ce que biax estoit li leus.&#xD;
Ne jooient pas tuit a gas,&#xD;
Mes as tables et as eschas,&#xD;
Li un as dez, li autre au san,&#xD;
A la mine i rejooit l'an.&#xD;
A ces jeus li plusor jooient ;&#xD;
Li autre, qui iluec estoient,&#xD;
Redemenoient lor anfances,&#xD;
Baules et queroles et dances,&#xD;
Et chantent et tunbent et saillent&#xD;
Et au luitier se retravaillent.&#xD;
Uns chevaliers auques d'ah?&#xD;
Estoit de l'autre part del pr?&#xD;
Sor .i. cheval d'Espaigne sor,&#xD;
S'avoit lorain et sele d'or,&#xD;
Et s'estoit de chienes meslez.&#xD;
Une main a l'un de ses lez&#xD;
Avoit par contenance mise ;&#xD;
Por le bel tans ert an chemise,&#xD;
S'esgardoit les geus et les baules ;&#xD;
Un mantel ot par ses espaules&#xD;
D'escarlate et de veir antier.&#xD;
De l'autre part, lez un santier,&#xD;
En avoit jusqu'a .xxiij.&#xD;
Armez, sor boens chevax irois.&#xD;
Tantost con li troi lor sorvienent,&#xD;
Tuit de joie feire se tienent&#xD;
Et cr?ent tuit parmi les prez :&#xD;
"Veez le chevalier, veez,&#xD;
Qui fu menez sor la charrete !&#xD;
N'i ait mes nul qui s'antremete&#xD;
De joer tant con il i ert ;&#xD;
Dahez ait qui joer i quiert&#xD;
Et dahez ait qui daingnera&#xD;
Joer tant con il i sera. "&#xD;
Et antretant ez vos venu&#xD;
Le fil au chevalier chenu,&#xD;
Celui qui la pucele amoit&#xD;
Et por soe ja la tenoit ;&#xD;
Si dist : "Sire, mout ai grant joie,&#xD;
Et qui le vialt o?r si l'oie,&#xD;
Que Dex m'a la chose donee&#xD;
Que j'ai toz jorz plus desirree ;&#xD;
N'il ne m'ast pas tant don&#xD;
S'il m'est fet roi coron,&#xD;
Ne si boen gr? ne l'en se?sse&#xD;
Ne tant gahaigni? n'i e?sse,&#xD;
Car cist gaainz est biax et buens.&#xD;
-Ne sai encor se il est tuens ",&#xD;
Fet li chevaliers a son fil.&#xD;
Tot maintenant li respont cil :&#xD;
"Nel savez ? Nel veez vos donques ?&#xD;
Por Deu, sire, n'an dotez onques,&#xD;
Qant vos veez que je la tieng.&#xD;
An cele forest don je vieng&#xD;
L'ancontrai ore ou el venoit.&#xD;
Je cuit que Dex la m'amenoit,&#xD;
Si l'ai prise come la moie.&#xD;
-Ne sai ancor se cil l'otroie&#xD;
Que je voi venir apr?s toi ;&#xD;
Chalongier la te vient, ce croi. "&#xD;
Antre ces diz et ces paroles&#xD;
Furent remeses les queroles&#xD;
Por le chevalier que il virent,&#xD;
Ne jeu ne joie plus ne firent,&#xD;
Por mal de lui et por despit.&#xD;
Et li chevaliers sanz respit&#xD;
Vint mout tost apr?s la pucele.&#xD;
"Lessiez, fet il, la dameisele,&#xD;
Chevaliers, que n'i avez droit.&#xD;
Se vos osez, tot or androit&#xD;
La desfandrai vers vostre cors. "&#xD;
Et li chevaliers vialz dist lors :&#xD;
"Don ne le savoie je bien ?&#xD;
Biax filz, ja plus ne la retien,&#xD;
La pucele, mes leisse li. "&#xD;
A celui mie n'abeli,&#xD;
Qu'il jure qu'il n'en randra point,&#xD;
Et dit : "Ja Dex puis ne me doint&#xD;
Joie, que je la li randrai.&#xD;
Je la tieng et si la tendrai&#xD;
Come la moie chose lige.&#xD;
Einz iert de mon escu la guige&#xD;
Ronpue et totes les enarmes,&#xD;
Ne an mon cors ne an mes armes&#xD;
N'avrai je puis nule fiance,&#xD;
Ne an m'espee n'en ma lance,&#xD;
Qant je li lesserai m'amie. "&#xD;
Et cil dit : "Ne te leirai mie&#xD;
Conbatre, por rien que tu dies.&#xD;
An ta proesce trop te fies ;&#xD;
Mes fai ce que je te comant. "&#xD;
Cil, par orguel, respont itant :&#xD;
"Sui j'anfes a espoanter ?&#xD;
De ce me puis je bien vanter&#xD;
Qu'il n'a, tant con la mers aceint,&#xD;
Chevalier, ou il en a meint,&#xD;
Nul si boen cui je la leissasse&#xD;
Et cui ge feire n'an cuidasse&#xD;
An mout po d'ore recreant. "&#xD;
Li peres dit : "Je t'acreant,&#xD;
Biax filz, ensi le cuides tu,&#xD;
Tant te fies an ta vertu ;&#xD;
Mes ne voel ne ne voldrai hui&#xD;
Que tu t'essaies a cestui. "&#xD;
Et cil respont : "Honte feroie&#xD;
Se je vostre consoil creoie.&#xD;
Maudahez ait qui le cresra&#xD;
Et qui por vos se recresra,&#xD;
Que fieremant ne me conbate.&#xD;
Voirs est que privez mal achate :&#xD;
Mialz po?sse aillors barguignier,&#xD;
Que vos me volez angingnier.&#xD;
Bien sai qu'an .i. estrange leu&#xD;
Po?sse mialz feire mon preu.&#xD;
De mon voloir ne me mest,&#xD;
Et vos m'an grevez et nuisiez.&#xD;
Tant an sui je plus angoissiez&#xD;
Por ce que blasm? m'an avez ;&#xD;
Car qui blasme, bien le savez,&#xD;
Son voloir a home n'a fame,&#xD;
Plus en art et plus en anflame.&#xD;
Mes se je rien por vos an les,&#xD;
Ja Dex joie ne me doint mes ;&#xD;
Einz me conbatrai, mau gr? vostre.&#xD;
-Foi que doi saint Pere l'apostre,&#xD;
Fet li peres, or voi ge bien&#xD;
Que proiere n'i valdroit rien.&#xD;
Tot pert quanque je te chasti ;&#xD;
Mes je t'avrai mout tost basti&#xD;
Tel plet que, maleoit gr? tuen,&#xD;
T'estovra feire tot mon buen,&#xD;
Car tu an seras au desoz. "&#xD;
Tot maintenant apele toz&#xD;
Les chevaliers, que a lui viegnent ;&#xD;
Si lor comande qu'il li tiegnent&#xD;
Son fil, qu'il ne puet chastier,&#xD;
Et dit : "Jel feroie lier,&#xD;
Einz que conbatre le lessasse.&#xD;
Vos estes tuit mi home a masse,&#xD;
Si me devez amor et foi.&#xD;
Sor quanque vos tenez de moi&#xD;
Le vos comant et pri ansanble.&#xD;
Grant folie fet, ce me sanble,&#xD;
Et mout li vient de grant orguel,&#xD;
Qant il desdit ce que je vuel. "&#xD;
Et cil d?ent qu'il le panront&#xD;
Ne ja puis que il le tanront&#xD;
De conbatre ne li prendra&#xD;
Talanz, et si li covendra,&#xD;
Mau gr? suen, la pucele randre.&#xD;
Lors le vont tuit seisir et prandre&#xD;
Et par les braz et par le col.&#xD;
"Dons ne te tiens tu or por fol ?&#xD;
Fet li peres, or conuis voir :&#xD;
Or n'as tu force ne pooir&#xD;
De conbatre ne de joster&#xD;
Que que il te doie coster,&#xD;
Que qu'il t'enuit ne qu'il te griet.&#xD;
Ce qu'il me plest et qui me siet&#xD;
Otroie, si feras que sages.&#xD;
Et sez tu quiex est mes corages ?&#xD;
Por ce que mandres soit tes diax,&#xD;
Siudrons moi et toi, se tu viax,&#xD;
Le chevalier, hui et demain,&#xD;
Et par le bois et par le plain,&#xD;
Chascuns sor son cheval anblant.&#xD;
De tel estre et de tel sanblant&#xD;
Le porriens nos tost trover&#xD;
Que je t'i leiroie esprover&#xD;
Et conbatre a ta volant?. "&#xD;
Lors li a cil acreant?&#xD;
Mau gr? suen, quant feire l'estuet ;&#xD;
Et cil qui amander nel puet&#xD;
Dist qu'il s'an sofferroit por lui,&#xD;
Mes qu'il le siudront amedui.&#xD;
Et quant ceste avanture voient&#xD;
Les genz qui par le pr? estoient,&#xD;
Si d?ent tuit : "Avez ve? ?&#xD;
Cil qui sor la charrete fu&#xD;
A hui conquise tel enor&#xD;
Que l'amie au fil monseignor&#xD;
En mainne, sel siudra mes sire.&#xD;
Por verit?, poomes dire&#xD;
Que aucun bien cuide qu'il ait&#xD;
An lui, quant il mener li lait.&#xD;
Et cent dahez ait qui mes hui&#xD;
Lessera a joer por lui.&#xD;
Ralons joer. "Lors recomancent&#xD;
Lor jeus, si querolent et dancent.&#xD;
Tantost li chevaliers s'an torne,&#xD;
En la pree plus ne sejorne,&#xD;
Mes apr?s lui pas ne remaint&#xD;
La pucele qu'il ne l'en maint.&#xD;
Andui s'an vont a grant besoing.&#xD;
Li filz et li peres, de loing,&#xD;
Les sivent par .i. pr? fauchi? ;&#xD;
S'ont jusqu'a none chevalchi?&#xD;
Et truevent en .i. leu mout bel&#xD;
.I. mostier et, lez le chancel,&#xD;
Un cemetire de murs clos.&#xD;
Ne fist que vilains ne que fos&#xD;
Li chevaliers qui el mostier&#xD;
Entra a pi? por Deu proier.&#xD;
Et la dameisele li tint&#xD;
Son cheval, tant que il revint.&#xD;
Qant il ot feite sa proiere&#xD;
Et il s'an revenoit arriere,&#xD;
Si li vient uns moinnes mout vialz&#xD;
A l'encontre, devant ses ialz.&#xD;
Qant il l'encontre, se li prie&#xD;
Mout dolcemant que il li die&#xD;
Que par dedanz ces murs avoit.&#xD;
Et cil respont qu'il i avoit&#xD;
.I. cemetire ; et cil li dist :&#xD;
"Menez m'i, se Dex vos a?st.&#xD;
-Volentiers, sire. "Lors l'en mainne.&#xD;
El cemetire apr?s le mainne&#xD;
Antre les tres plus beles tonbes&#xD;
Qu'an po?st trover jusqu'a Donbes&#xD;
Ne de la jusqu'a Panpelune ;&#xD;
Et s'avoit letres sor chascune&#xD;
Qui les nons de ces devisoient&#xD;
Qui dedanz les tonbes girroient.&#xD;
Et il me?smes tot a tire&#xD;
Coman?a lors les nons a lire&#xD;
Et trova : "Ci girra Gauvains,&#xD;
Ci Looys, et ci Yvains. "&#xD;
Apr?s ces .iii. i a mainz liz,&#xD;
Des nons as chevaliers esliz,&#xD;
Des plus prisiez et des meillors&#xD;
Et de cele terre et d'aillors.&#xD;
Antre les autres une an trueve&#xD;
De marbre, et sanble estre de l'uevre&#xD;
Sor totes les autres plus bele.&#xD;
Li chevaliers le moinne apele&#xD;
Et dit : "Ces tonbes qui ci sont,&#xD;
De coi servent ? "Et cil respont :&#xD;
"Vos avez les letres vees ;&#xD;
Se vos les avez antendues,&#xD;
Don savez vos bien qu'ele d?ent&#xD;
Et que les tonbes senef?ent.&#xD;
-Et de cele plus grant me dites&#xD;
De qu'ele sert. "Et li hermites&#xD;
Respont : "Jel vos dirai assez :&#xD;
C'est uns veissiax qui a passez&#xD;
Toz ces qui onques furent fet ;&#xD;
Si riche ne si bien portret&#xD;
Ne vit onques ne ge ne nus,&#xD;
Biax est dedanz et defors plus ;&#xD;
Mes ce metez en nonchaloir,&#xD;
Que rien ne vos porroit valoir,&#xD;
Que ja ne la verroiz dedanz ;&#xD;
Car .vii. homes mout forz et granz&#xD;
I covandroit au descovrir,&#xD;
Qui la tonbe voldroit ovrir,&#xD;
Qu'ele est d'une lame coverte.&#xD;
Et sachiez que c'est chose certe&#xD;
Qu'au lever covandroit .vii. homes&#xD;
Plus forz que moi et vos ne somes.&#xD;
Et letres escrites i a&#xD;
Qui d?ent : "Cil qui levera&#xD;
"Cele lanme seus par son cors&#xD;
"Gitera ces et celes fors&#xD;
"Qui sont an la terre an prison,&#xD;
"Don n'ist ne clers ne gentix hon&#xD;
"Des l'ore qu'il i est antrez ;&#xD;
"N'ancor n'en est nus retornez.&#xD;
"Les estranges prisons retienent,&#xD;
"Et cil del pa?s vont et vienent&#xD;
"Et anz et fors a lor pleisir. "&#xD;
Tantost vet la lame seisir&#xD;
Li chevaliers et si la lieve,&#xD;
Si que de neant ne s'i grieve,&#xD;
Mialz que .x. home ne fe?ssent&#xD;
Se tot lor pooir i me?ssent.&#xD;
Et li moinnes s'an esbahi&#xD;
Si qu'a bien pres qu'il ne cha?,&#xD;
Qant ve ot ceste mervoille ;&#xD;
Car il ne cuidoit la paroille&#xD;
Veoir an trestote sa vie ;&#xD;
Si dit : "Sire, or ai grant envie&#xD;
Que je sesse vostre non ;&#xD;
Direiez le me vos ? -Je, non,&#xD;
Fet li chevaliers, par ma foi.&#xD;
-Certes, fet il, ce poise moi ;&#xD;
Mes se vos le me diseiez,&#xD;
Grant corteisie fereiez,&#xD;
Si porreiez avoir grant preu.&#xD;
Dom estes vos et de quel leu ?&#xD;
-Uns chevaliers sui, ce veez,&#xD;
Del r?aume de Logres nez.&#xD;
A tant an voldroie estre quites ;&#xD;
Et vos, s'il vos plest, me redites,&#xD;
An cele tonbe qui girra ?&#xD;
-Sire, cil qui delivrera&#xD;
Toz ces qui sont pris a la trape&#xD;
El r?aume don nus n'eschape. "&#xD;
Et quant il li ot tot cont?,&#xD;
Li chevaliers l'a comand?&#xD;
A Deu et a trestoz ses sainz ;&#xD;
Et lors est, c'onques ne pot ainz,&#xD;
A la dameisele venuz,&#xD;
Et li vialz moinnes, li chenuz,&#xD;
Fors de l'eglise le convoie ;&#xD;
Atant vienent enmi la voie,&#xD;
Et queque la pucele monte,&#xD;
Li moinnes trestot li reconte&#xD;
Quanque cil leanz fet avoit,&#xD;
Et son non, s'ele le savoit,&#xD;
Li pria qu'ele li de?st,&#xD;
Tant que cele li rege?st&#xD;
Qu'ele nel set, mes une chose&#xD;
Seremant dire li ose,&#xD;
Qu'il n'a tel chevalier vivant&#xD;
Tant con vantent li .iiii. vant.&#xD;
Tantost la pucele le leisse,&#xD;
Apr?s le chevalier s'esleisse.&#xD;
Maintenant, cil qui les sivoient&#xD;
Vienent et si truevent et voient&#xD;
Le moinne seul devant l'eglise.&#xD;
Li vialz chevaliers an chemise&#xD;
Li dist : "Sire, ve?stes vos&#xD;
.I. chevalier, dites le nos,&#xD;
Qui une dameisele mainne ? "&#xD;
Et cil respont : "Ja ne m'iert painne&#xD;
Que tot le voir ne vos an cont,&#xD;
Car or androit de ci s'an vont.&#xD;
Et li chevaliers fu leanz,&#xD;
Si a fet mervoilles si granz&#xD;
Que toz seus la lame leva&#xD;
C'onques de rien ne s'i greva,&#xD;
Desor la grant tonbe marbrine.&#xD;
Il vet secorre la re?ne,&#xD;
Et il la secorra sanz dote&#xD;
Et avoec li l'autre gent tote.&#xD;
Vos me?smes bien le savez,&#xD;
Qui sovant lees avez&#xD;
Les letres qui sont sor la lame.&#xD;
Onques voir d'ome ne de fame&#xD;
Ne nasqui? n'en sele ne sist&#xD;
Chevaliers qui cestui vausist. "&#xD;
Et lors dit li pere a son fil :&#xD;
"Filz, que te sanble ? Don n'est il&#xD;
Mout preuz qui a fet tel esforz ?&#xD;
Or sez tu bien cui fu li torz :&#xD;
Bien sez se il fu tuens ou miens.&#xD;
Je ne voldroie por Amiens&#xD;
Qu'a lui te fusses conbatuz.&#xD;
Si t'an i?s tu mout debatuz,&#xD;
Ein?ois qu'an t'an po?st torner.&#xD;
Or nos an poons retorner,&#xD;
Car grant folie feriens&#xD;
S'avant de ci les suiens. "&#xD;
Et cil respont : "Je l'otroi bien :&#xD;
Li siudres ne nos valdroit rien.&#xD;
Des qu'il vos plest, ralons nos an. "&#xD;
Del retorner a fet grant san ;&#xD;
Et la pucele tote voie&#xD;
Le chevalier de pres costoie,&#xD;
Si le vialt feire a li antendre&#xD;
Et son non vialt de lui aprendre ;&#xD;
Ele li requiert qu'il li die,&#xD;
Une foiz et autre li prie,&#xD;
Tant que il li dit par enui :&#xD;
"Ne vos ai ge dit que je sui&#xD;
Del r?aume le roi Artu ?&#xD;
Foi que doi Deu et sa vertu,&#xD;
De mon non ne savroiz vos point. "&#xD;
Lors li dit cele qu'il li doint&#xD;
Congi?, si s'an ira arriere ;&#xD;
Et il li done a bele chiere.&#xD;
Atant la pucele s'an part,&#xD;
Et cil, tant que il fu mout tart,&#xD;
A chevalchi? sanz conpaignie.&#xD;
Apr?s vespres, androit conplie,&#xD;
Si com il son chemin tenoit,&#xD;
Vit .i. chevalier qui venoit&#xD;
Del bois ou il avoit chaci?.&#xD;
Cil venoit le hiaume laci?&#xD;
Et a sa venison trossee,&#xD;
Tel con Dex li avoit donee,&#xD;
Sor .i. grant chaceor ferrant.&#xD;
Li vavasors mout tost errant&#xD;
Vient ancontre le chevalier,&#xD;
Si le prie de herbergier.&#xD;
"Sire, fet il, nuiz iert par tans :&#xD;
De herbergier est huim?s tans,&#xD;
Sel devez feire par reison ;&#xD;
Et j'ai une moie meison&#xD;
Ci pres, ou ge vos manrai ja.&#xD;
Einz nus mialz ne vos herberja&#xD;
Lonc mon pooir que je ferai,&#xD;
S'il vos plest et liez an serai.&#xD;
-Et g'en resui mout liez ", fet cil.&#xD;
Avant en anvoie son fil&#xD;
Li vavasors tot maintenant,&#xD;
Por feire l'ostel avenant&#xD;
Et por la cuisine haster.&#xD;
Et li vaslez sanz arester&#xD;
Fist tantost son comandemant&#xD;
Mout volantiers et l?aumant,&#xD;
Si s'an vet mout grant alere.&#xD;
Et cil qui del haster n'ont cure&#xD;
Ont apr?s lor chemin tenu,&#xD;
Tant qu'il sont a l'ostel venu.&#xD;
Li vavasors avoit a fame&#xD;
Une bien afeitiee dame,&#xD;
Et .v. filz qu'il avoit mout chiers,&#xD;
.III. vaslez et .ii. chevaliers,&#xD;
Et .ii. filles gentes et beles&#xD;
Qui ancor estoient puceles.&#xD;
N'estoient pas del pa?s n?,&#xD;
Mes il estoient anserr?&#xD;
Et prison tenu i avoient&#xD;
Mout longuemant, et si estoient&#xD;
Del r?aume de Logres n?.&#xD;
Li vavasors a amen?&#xD;
Le chevalier dedanz sa cort,&#xD;
Et la dame a l'encontre cort,&#xD;
Et si fil et ses filles saillent ;&#xD;
Por lui servir trestuit se baillent,&#xD;
Si le saluent et descendent.&#xD;
A lor seignor gaires n'antendent&#xD;
Ne les serors ne li .v. frere,&#xD;
Car bien savoient que lor pere&#xD;
Voloit que ensi le fe?ssent.&#xD;
Mout l'enorent et conjo?ssent ;&#xD;
Et quant il l'orent desarm?,&#xD;
Son mantel li a afubl?&#xD;
L'une des .ii. filles son oste,&#xD;
Au col li met et del suen l'oste.&#xD;
S'il fu bien serviz au soper,&#xD;
De ce ne quier je ja parler ;&#xD;
Mes quant ce vint apr?s mangier,&#xD;
Onques n'i ot puis fet dongier&#xD;
De parler d'afeires plusors.&#xD;
Premieremant li vavasors&#xD;
Coman?a son oste a enquerre&#xD;
Qui il estoit et de quel terre,&#xD;
Mes son non ne li anquist pas.&#xD;
Et il respont en es le pas :&#xD;
"Del r?aume de Logres sui,&#xD;
Einz mes an cest pa?s ne fui. "&#xD;
Et quant li vavasors l'entant,&#xD;
Si s'an mervoille duremant&#xD;
Et sa fame et si anfant tuit,&#xD;
N'i a un seul cui mout n'enuit ;&#xD;
Si li ancomancent a dire :&#xD;
"Tant mar i fustes, biax dolz sire,&#xD;
Tant est granz domages de vos ;&#xD;
C'or seroiz ausi come nos&#xD;
Et an servage et an essil.&#xD;
-Et dom estes vos donc ? fet il.&#xD;
-Sire, de vostre terre somes.&#xD;
An cest pa?s a mainz prodomes&#xD;
De vostre terre an servitume.&#xD;
Maleoite soit tex costume&#xD;
Et cil avoec qui la maintienent,&#xD;
Que nul estrange ?a ne vienent&#xD;
Qu'a remenoir ne lor covaingne&#xD;
Et que la terre nes detaigne ;&#xD;
Car qui se vialt antrer i puet,&#xD;
Mes a remenoir li estuet.&#xD;
De vos me?smes est or pes :&#xD;
Vos n'en istroiz, ce cuit, ja mes.&#xD;
-Si ferai, fet il, se je puis. "&#xD;
Li vavasors li redit puis :&#xD;
"Comant ? Cuidiez an vos issir ?&#xD;
-O?l, se Deu vient a pleisir,&#xD;
Et g'en ferai mon pooir tot.&#xD;
-Donc an istroient sanz redot&#xD;
Trestuit li autre quitemant ;&#xD;
Car puis que li uns l?aumant&#xD;
Istra fors de ceste prison,&#xD;
Tuit li autre, sanz mesprison,&#xD;
An porront issir sanz desfanse. "&#xD;
Atant li vavasors s'apanse&#xD;
Qu'an li avoit dit et cont?&#xD;
C'uns chevaliers de grant bont?&#xD;
El pa?s a force venoit&#xD;
Por la re?ne que tenoit&#xD;
Meleaganz, li filz le roi,&#xD;
Et dit : "Certes, je pans et croi&#xD;
Que ce soit il, dirai li donques. "&#xD;
Lors li dist : "Ne me celez onques,&#xD;
Sire, rien de vostre besoigne&#xD;
Par un covant que je vos doigne&#xD;
Consoil au mialz que je savrai.&#xD;
Je me?smes preu i avrai&#xD;
Se vos bien feire le poez.&#xD;
La verit? m'an desnoez&#xD;
Por vostre preu et por le mien.&#xD;
An cest pa?s, ce cuit je bien,&#xD;
Estes venuz por la re?ne,&#xD;
Antre ceste gent sarradine&#xD;
Qui peior que Sarrazin sont. "&#xD;
Et li chevaliers li respont :&#xD;
"Onques n'i ving por autre chose.&#xD;
Ne sai ou ma dame est anclose,&#xD;
Mes a li rescorre tesoil&#xD;
Et s'ai grant mestier de consoil.&#xD;
Conseilliez moi, se vos savez. "&#xD;
Et cil dit : "Sire, vos avez&#xD;
Anprise voie mout grevainne.&#xD;
La voie ou vos estes vos mainne&#xD;
Au Pont de l'Espee tot droit.&#xD;
Consoil croire vos covendroit :&#xD;
Se vos croire me voliez,&#xD;
Au Pont de l'Espee iriez&#xD;
Par une plus sere voie,&#xD;
Et je mener vos i feroie. "&#xD;
Et cil qui la menor covoite&#xD;
Li demande : "Est ele ausi droite&#xD;
Come ceste voie de ?a ?&#xD;
-Nenil, fet il, ein?ois i a&#xD;
Plus longue voie et plus sere. "&#xD;
Et cil dit : "De ce n'ai ge cure,&#xD;
Mes an cesti me conseilliez,&#xD;
Car je i sui apareilliez.&#xD;
-Sire, voir ja n'i avroiz preu :&#xD;
Se vos alez par autre leu,&#xD;
Demain venroiz a .i. passage&#xD;
Ou tost porroiz avoir domage,&#xD;
S'a non li Passages des Pierres.&#xD;
Volez que je vos die gierres&#xD;
Del passage com il est max ?&#xD;
N'i puet passer c'uns seus chevax :&#xD;
Lez a lez n'i iroient pas&#xD;
Dui home, et si est li trespas&#xD;
Bien gardez et bien desfanduz.&#xD;
Ne vos sera mie randuz&#xD;
Maintenant que vos i vandroiz ;&#xD;
D'espee et de lance i prandroiz&#xD;
Maint cop et s'an randroiz assez&#xD;
Einz que soiez outre passez. "&#xD;
Et quant il li ot tot retret,&#xD;
Uns chevaliers avant se tret,&#xD;
Qui estoit filz au vavasor,&#xD;
Et dit : "Sire, avoec cest seignor&#xD;
M'an irai, se il ne vos grieve. "&#xD;
Atant uns des vaslez se lieve&#xD;
Et dit : "Ausins i irai gi?. "&#xD;
Et li pere an done congi?&#xD;
Mout volentiers a enbedeus.&#xD;
Or ne s'an ira mie seus&#xD;
Li chevaliers, ses an mercie,&#xD;
Qui mout amoit la conpaignie.&#xD;
Atant les paroles remainnent,&#xD;
Le chevalier couchier an mainnent ;&#xD;
Si dormi, se talant en ot.&#xD;
Tantost con le jor veoir pot,&#xD;
Se lieve sus et cil le voient&#xD;
Qui avoec lui aler devoient,&#xD;
Si sont tot maintenant lev?.&#xD;
Li chevalier se sont arm?,&#xD;
Si s'an vont et ont congi? pris ;&#xD;
Et li vaslez s'est devant mis,&#xD;
Et tant lor voie ansanble tienent&#xD;
Qu'au Passage des Pierres vienent,&#xD;
A ore de prime tot droit.&#xD;
Une bretesche enmi avoit&#xD;
Ou il avoit .i. home ad?s.&#xD;
Ein?ois que il venissent pres,&#xD;
Cil qui sor la bretesche fu&#xD;
Les voit et crie a grant vertu :&#xD;
"Cist vient por mal ! Cist vient por mal ! "&#xD;
Atant ez vos sor .i. cheval&#xD;
.I. chevalier sor la bretesche,&#xD;
Arm? d'une arme?re fresche,&#xD;
Et de chascune part sergenz&#xD;
Qui tenoient haches tranchanz.&#xD;
Et quant il au passage aproche,&#xD;
Cil qui l'esgarde li reproche&#xD;
La charrete mout laidemant&#xD;
Et dit : "Vassax, grant hardemant&#xD;
As fet et mout es fos na?s,&#xD;
Qant antrez i?s an cest pa?s.&#xD;
Ja hom ?a venir ne de?st&#xD;
Qui sor charrete est? e?st,&#xD;
Et ja Dex jo?r ne t'an doint. "&#xD;
Atant li uns vers l'autre point&#xD;
Quanque cheval porent aler ;&#xD;
Et cil qui doit le pas garder&#xD;
Pe?oie sa lance a estros&#xD;
Et lesse andeus cheoir les tros ;&#xD;
Et cil an la gorge l'asanne&#xD;
Trestot droit par desoz la panne&#xD;
De l'escu, si le giete anvers&#xD;
Desus les pierres an travers ;&#xD;
Et li sergent as haches saillent,&#xD;
Mes a esciant a lui faillent,&#xD;
Qu'il n'ont talant de feire mal&#xD;
Ne a lui ne a son cheval.&#xD;
Et li chevaliers par?oit bien&#xD;
Qu'il nel voelent grever de rien&#xD;
Ne n'ont talant de lui mal feire ;&#xD;
Si n'a soing de s'espee treire,&#xD;
Einz s'an passe oltre sanz tan?on&#xD;
Et apr?s lui si conpaignon.&#xD;
Et li uns d'ax a l'autre dit&#xD;
C'onques tel chevalier ne vit&#xD;
Ne nus a lui ne s'aparoille.&#xD;
"Dont n'a il feite grant mervoille&#xD;
Qui par ci est passez a force ?&#xD;
-Biax frere, por Deu, car t'esforce,&#xD;
Fet li chevaliers a son frere,&#xD;
Tant que tu vaignes a mon pere,&#xD;
Si li conte ceste avanture. "&#xD;
Et li vaslez afiche et jure&#xD;
Que ja dire ne li ira&#xD;
Ne ja mes ne s'an partira&#xD;
De ce chevalier tant qu'il l'ait&#xD;
Adob? et chevalier fait ;&#xD;
Mes il aut feire le message&#xD;
Se il en a si grant corage.&#xD;
Atant s'an vont tuit .iii. a masse,&#xD;
Tant qu'il pot estre none basse.&#xD;
Vers none, un home trov? ont&#xD;
Qui lor demande qui il sont,&#xD;
Et il d?ent : "Chevalier somes,&#xD;
Qui an noz afeires alomes. "&#xD;
Et li hom dit au chevalier :&#xD;
"Sire, or voldroie herbergier&#xD;
Vos et voz conpaignons ansanble. "&#xD;
A celui le dit qui li sanble&#xD;
Que des autres soit sire et mestre.&#xD;
Et il li dit : "Ne porroit estre&#xD;
Que je herberjasse a ceste ore,&#xD;
Car malv?s est qui se demore&#xD;
Ne qui a eise se repose&#xD;
Puis qu'il a enprise tel chose,&#xD;
Et je ai tel afeire anpris&#xD;
Qu'a piece n'iert mes ostex pris. "&#xD;
Et li hom li redit apr?s :&#xD;
"Mes ostex n'est mie ci pres,&#xD;
Einz est grant piece ?a avant.&#xD;
Venir i poez par covant&#xD;
Que a droite ore ostel prendroiz,&#xD;
Que tart iert quant vos i vendroiz.&#xD;
-Et je, fet il, i irai donques. "&#xD;
A la voie se met adonques&#xD;
Li hom devant qui les an mainne,&#xD;
Et cil apr?s, la voie plainne.&#xD;
Et quant il ont grant piece al?,&#xD;
S'ont .i. escuier ancontr?&#xD;
Qui venoit trestot le chemin&#xD;
Les granz galoz sor .i. roncin&#xD;
Gras et reont com une pome.&#xD;
Et li escuiers dit a l'ome :&#xD;
"Sire, sire, venez plus tost,&#xD;
Car cil de Logres sont a ost&#xD;
Venu sor ces de ceste terre,&#xD;
S'ont ja comanciee la guerre&#xD;
Et la tan?on et la meslee ;&#xD;
Et d?ent qu'an ceste contree&#xD;
S'est uns chevaliers anbatuz,&#xD;
Qui an mainz leus s'est conbatuz,&#xD;
N'en ne li puet contretenir&#xD;
Passage ou il vuelle venir&#xD;
Que il n'i past, cui qu'il enuit.&#xD;
Ce d?ent an cest pa?s tuit&#xD;
Que il les deliverra toz&#xD;
Et metra les noz au desoz.&#xD;
Or si vos hastez, par mon los. "&#xD;
Lors se met li hom es galos,&#xD;
Et cil an sont mout esjo?,&#xD;
Qui autresi l'orent o?,&#xD;
Car il voldront eidier as lor.&#xD;
Et dit li filz au vavasor :&#xD;
"Sire, oez que dit cist sergenz.&#xD;
Alons, si eidons a noz genz&#xD;
Qui sont mesl? a ces de la. "&#xD;
Et li hom tot ad?s s'an va,&#xD;
Qu'il nes atant, en?ois s'adrece&#xD;
Mout tost vers une forterece&#xD;
Qui sor un tertre estoit fermee&#xD;
Et cort tant qu'il vient a l'entree,&#xD;
Et cil apr?s a esperon.&#xD;
Li bailes estoit anviron&#xD;
Clos de haut mur et de foss?.&#xD;
Tantost qu'il furent anz antr?,&#xD;
Si lor lessierent avaler,&#xD;
Qu'il ne s'an po?ssent raler,&#xD;
Une porte apr?s les talons.&#xD;
Et cil d?ent : "Alons, alons,&#xD;
Que ci n'aresterons nos pas ",&#xD;
Apr?s l'ome plus que le pas&#xD;
 Tant que il vienent a l'issue,&#xD;
Qui ne lor fu pas desfandue ;&#xD;
Mes maintenant qu'il furent fors&#xD;
Lor lessierent apr?s les cors&#xD;
Cheoir une porte colant.&#xD;
Et cil an furent mout dolant&#xD;
Qant dedanz anferm? se voient,&#xD;
Car il cuident qu'anchant? soient ;&#xD;
Mes cil don plus dire vos doi&#xD;
Avoit .i. anel an son doi&#xD;
Don la pierre tel force avoit&#xD;
Qu'anchantemanz ne le pooit&#xD;
S'esgarde la pierre et si dit :&#xD;
"Dame, dame, se Dex m'a?t,&#xD;
Or avroie je grant mestier&#xD;
Que vos me po?ssiez eidier. "&#xD;
Cele dame une fee estoit&#xD;
Qui l'anel don? li avoit&#xD;
Et si le norri an s'anfance ;&#xD;
S'avoit an li mout grant fiance&#xD;
Que ele, an quel leu que il fust,&#xD;
Secorre et eidier li dest ;&#xD;
Mes il voit bien a son apel&#xD;
Et a la pierre de l'anel,&#xD;
Qu'il n'i a point d'anchantemant,&#xD;
Et set trestot certainnemant&#xD;
Qu'il sont anclos et anserr?.&#xD;
Lors vienent a .i. huis barr?&#xD;
D'une posterne estroite et basse.&#xD;
Les espees traient a masse,&#xD;
Si fiert tant chascuns de s'espee&#xD;
Qu'il orent la barre colpee.&#xD;
Qant il furent defors la tor,&#xD;
Et comanci? voient l'estor,&#xD;
Aval les prez, mout grant et fier,&#xD;
Et furent bien mil chevalier&#xD;
Que d'une part que d'autre au mains&#xD;
Estre la jaude des vilains.&#xD;
Qant il vindrent aval les prez,&#xD;
Come sages et atremprez&#xD;
Li filz au vavasor parla :&#xD;
"Sire, einz que nos vaigniemes la,&#xD;
Feriemes, ce cuit, savoir&#xD;
Qui iroit anquerre et savoir&#xD;
De quel part les noz genz se tienent.&#xD;
Je ne sai de quel part il vienent,&#xD;
Mes g'i irai, se vos volez.&#xD;
-Jel voel, fet il, tost i alez&#xD;
Et tost revenir vos covient. "&#xD;
Il i va tost et tost revient&#xD;
Que ce sont li nostre de ?a. "&#xD;
Et li chevaliers s'adre?a&#xD;
Vers la meslee maintenant ;&#xD;
S'ancontre un chevalier venant&#xD;
Et joste a lui, sel fiert si fort&#xD;
Parmi l'uel que il l'abat mort.&#xD;
Et li vaslez a pi? descent,&#xD;
Le cheval au chevalier prent&#xD;
Et les armes que il avoit&#xD;
Si s'an arme bel et adroit.&#xD;
Qant armez fu, sanz demorance,&#xD;
Monte et prant l'escu et la lance&#xD;
Qui estoit granz et roide et peinte ;&#xD;
Au cost? ot l'espee ceinte&#xD;
Tranchant et flanbeant et clere.&#xD;
An l'estor est apr?s son frere&#xD;
Et apr?s son seignor venuz,&#xD;
Qui mout bien s'i est maintenuz&#xD;
An la meslee une grant piece,&#xD;
Qu'il ront et fant et si depiece&#xD;
Escuz et lances et haubers.&#xD;
Nes garantist ne fuz ne fers&#xD;
Cui il ataint, qu'il ne l'afolt&#xD;
Ou morz jus del cheval ne volt.&#xD;
Il seus si tres bien le feisoit&#xD;
Que trestoz les desconfisoit,&#xD;
Et cil mout bien le refeisoient&#xD;
Qui avoec lui venu estoient.&#xD;
Mes cil de Logres s'en mervoillent,&#xD;
Qu'il nel conuissent, et consoillent&#xD;
De lui au fil au vavasor.&#xD;
Tant an demandent li plusor&#xD;
Qu'an lor dist : "Seignor, ce est cil&#xD;
Qui nos gitera toz d'essil&#xD;
Et de la grant malert&#xD;
Ou nos avons lonc tans est? ;&#xD;
Se li devons grant enor feire&#xD;
Qant, por nos fors de prison treire,&#xD;
A tant perilleus leus passez&#xD;
Et passera ancor assez ;&#xD;
Mout a a feire et mout a fait. "&#xD;
N'i a celui joie n'en ait&#xD;
Qant la novele est tant alee&#xD;
Que ele fu a toz contee ;&#xD;
Tuit l'o?rent et tuit le sorent.&#xD;
De la joie que il en orent&#xD;
Lors croist force et s'an esvertuent&#xD;
Tant que mainz des autres an tuent,&#xD;
Et plus les mainnent leidemant&#xD;
Por le bien feire seulemant&#xD;
D'un seul chevalier, ce me sanble,&#xD;
Que por toz les autres ansanble.&#xD;
Et s'il ne fust si pres de nuit,&#xD;
Desconfit s'an alassent tuit ;&#xD;
Mes la nuiz si oscure vint&#xD;
Que departir les an covint.&#xD;
Au departir tuit li cheitif,&#xD;
Autresi come par estrif,&#xD;
Environ le chevalier vindrent,&#xD;
De totes parz au frain le pristrent,&#xD;
Si li ancomancent a dire :&#xD;
"Bien veignanz soiez vos, biax sire. "&#xD;
Et dit chascuns : "Sire, par foi,&#xD;
Vos vos herbergeroiz o moi ;&#xD;
Sire, por Deu et por son non,&#xD;
Ne herbergiez se o moi non. "&#xD;
Tuit d?ent ce que dit li uns,&#xD;
Que herbergier le vialt chascuns,&#xD;
Ausi li juenes con li vialz,&#xD;
Et dit chascuns : "Vos seroiz mialz&#xD;
El mien ostel que an l'autrui. "&#xD;
Ce dit chascuns androit de lui ;&#xD;
Et li uns a l'autre le tost,&#xD;
Si con chascuns avoir le vost,&#xD;
Et par po qu'il ne s'an conbatent.&#xD;
Et il lor dit qu'il se debatent&#xD;
De grant oiseuse et de folie.&#xD;
"Lessiez, fet il, ceste anreidie,&#xD;
Qu'il n'a mestier n'a moi n'a vos.&#xD;
Noise n'est pas boene antre nos,&#xD;
Einz devroit li uns l'autre eidier.&#xD;
Ne vos covient mie pleidier&#xD;
De moi herbergier par tan?on.&#xD;
Einz devez estre an cusan?on&#xD;
De moi herbergier an tel leu,&#xD;
Por ce que tuit i aiez preu,&#xD;
Que je soie an ma droite voie. "&#xD;
Ancor dit chascuns tote voie :&#xD;
"C'est a mon ostel. -Mes au mien.&#xD;
-Ne dites mie ancore bien,&#xD;
Fet li chevaliers ; a mon los,&#xD;
Li plus sages de vos est fos&#xD;
De ce don ge vos oi tancier.&#xD;
Vos me devriez avancier,&#xD;
Et vos me volez feire tordre.&#xD;
Se vos m'aviez tuit en ordre&#xD;
Li uns apr?s l'autre a devise&#xD;
Fet tant d'enor et de servise&#xD;
Con an porroit feire a .i. home,&#xD;
Par toz les sainz qu'an prie a Rome,&#xD;
Ja plus boen gr? ne l'an savroie,&#xD;
Qant la bont? prise en avroie,&#xD;
Que je faz de la volant?.&#xD;
Se Dex me doint joie et sant?,&#xD;
La volantez autant me haite&#xD;
Con se chascuns m'avoit ja faite&#xD;
Mout grant enor et grant bont? ;&#xD;
Si soit an leu de fet cont?. "&#xD;
Ensi les vaint toz et apeise ;&#xD;
Chi?s un chevalier mout a eise&#xD;
El chemin a ostel l'en mainnent&#xD;
Et de lui servir tuit se painnent.&#xD;
Trestuit l'enorent et servirent&#xD;
Et mout tres grant joie li firent&#xD;
Tote la nuit jusqu'au couchier ;&#xD;
Car il l'avoient tuit mout chier.&#xD;
Le main, quant vint au dessevrer&#xD;
Vost chascuns avoec lui aler,&#xD;
Chascuns se poroffre et presante ;&#xD;
Mes lui ne plest ne n'atalante&#xD;
Que nus hom s'an voist avoec lui,&#xD;
Fors que tant solemant li dui&#xD;
Que il avoit la amenez ;&#xD;
Ces, sanz plus, en avoit menez.&#xD;
Cel jor ont des la matinee&#xD;
Chevalchi? tresqu'a la vespree,&#xD;
Qu'il ne troverent aventure.&#xD;
Chevalchant mout grant alere,&#xD;
D'une forest mout tart issirent ;&#xD;
A l'issir une meison virent&#xD;
A un chevalier, et sa fame,&#xD;
Qui sanbloit estre boene dame,&#xD;
Virent a la porte seoir.&#xD;
Tantost qu'ele les pot veoir&#xD;
S'est contre aus an estant dreciee ;&#xD;
A chiere mout joiant et liee&#xD;
Les salue et dit : "Bien vaingniez ;&#xD;
Mon ostel voel que vos praigniez ;&#xD;
Herbergiez estes, descendez !&#xD;
-Dame, quant vos le comandez,&#xD;
Vostre merci, nos descendrons ;&#xD;
Vostre ostel enuit mes prendrons. "&#xD;
Il descendent ; et au descendre,&#xD;
La dame fet les chevax prendre,&#xD;
Qu'ele avoit mesniee mout bele.&#xD;
Ses filz et ses filles apele&#xD;
Et il vindrent tot maintenant,&#xD;
Vaslet cortois et avenant&#xD;
Et chevalier et filles beles.&#xD;
As uns comande oster les seles&#xD;
Des chevax et bien conreer.&#xD;
N'i a celui qui l'ost veher,&#xD;
Einz le firent mout volentiers.&#xD;
Desarmer fet les chevaliers ;&#xD;
Au desarmer les filles saillent ;&#xD;
Desarm? sont, puis si lor baillent&#xD;
A afubler .ii. corz mantiax.&#xD;
A l'ostel, qui mout estoit biax,&#xD;
Les an mainnent en es le pas.&#xD;
Mes li sires n'i estoit pas,&#xD;
Einz ert en bois, et avoec lui&#xD;
Estoient de ses filz li dui ;&#xD;
Mes il vint lu?s et sa mesniee,&#xD;
Qui mout estoit bien anresniee,&#xD;
Saut contre lui defors la porte.&#xD;
La veneison que il aporte&#xD;
Destrossent mout tost et desl?ent&#xD;
Et si li recontent et d?ent :&#xD;
"Sire, sire, vos ne savez,&#xD;
.II. ostes chevaliers avez.&#xD;
-Dex an soit aorez ", fet il.&#xD;
Li chevaliers et si dui fil&#xD;
Font de lor oste mout grant joie ;&#xD;
Et la mesniee n'est pas coie,&#xD;
Que toz li miaudres s'aprestoit&#xD;
De feire ce qu'a feire estoit.&#xD;
Cil corent le mangier haster,&#xD;
Cil les chandoiles alumer,&#xD;
Si les alument et espranent ;&#xD;
La toaille et les bacins pranent,&#xD;
Si donent l'eve as mains laver,&#xD;
De ce ne sont il mie aver.&#xD;
Tuit levent, si vont asseoir.&#xD;
Riens qu'an po?st leanz veoir&#xD;
N'estoit charjable ne pesanz.&#xD;
Au premier mes vint uns presanz&#xD;
D'un chevalier a l'uis defors,&#xD;
Plus orguelleus que n'est uns tors,&#xD;
Que c'est mout orguilleuse beste.&#xD;
Cil des les piez jusqu'a la teste&#xD;
Sist toz armez, sor son destrier.&#xD;
De l'une janbe an son estrier&#xD;
Fu afichiez et l'autre ot mise&#xD;
Par contenance et par cointise&#xD;
Sor le col del destrier crenu.&#xD;
Estes le vos ensi venu&#xD;
C'onques nus garde ne s'an prist,&#xD;
Tant qu'il vint devant aus et dist :&#xD;
"Li quex est ce, savoir le vuel,&#xD;
Qui tant a folie et orguel&#xD;
Et de cervel la teste vuide&#xD;
Qu'an cest pa?s vient et si cuide&#xD;
Au Pont de l'Espee passer ?&#xD;
Por neant s'est venuz lasser,&#xD;
Por neant a ses pas perduz. "&#xD;
Et cil, qui ne fu esperduz,&#xD;
Mout seremant li respont :&#xD;
"Je sui qui vuel passer au Pont.&#xD;
-Tu ? Tu ? Comant l'osas panser ?&#xD;
Einz te desses apanser&#xD;
Que tu anpre?sses tel chose&#xD;
A quel fin et a quel parclose&#xD;
Tu an porroies parvenir,&#xD;
Si te dest resovenir&#xD;
De la charrete ou tu montas.&#xD;
Ce ne sai ge se tu honte as&#xD;
De ce que tu i fus montez ;&#xD;
Mes ja nus qui fust bien senez&#xD;
N'est si grant afaire anpris&#xD;
S'il de cest blasme fust repris. "&#xD;
A ce que cil dire li ot&#xD;
Ne li daigne respondre .i. mot,&#xD;
Mes li sires de la meison&#xD;
Et tuit li autre par reison&#xD;
S'an mervoillent a desmesure :&#xD;
"Ha, Dex ! con grant mesaventure ! "&#xD;
Fet chascuns d'ax a lui me?smes.&#xD;
"L'ore que charrete fu primes&#xD;
Pansee et feite soit maudite,&#xD;
Car mout est vix chose et despite.&#xD;
Ha, Dex ! De coi fu il retez&#xD;
Et por coi fu il charretez ?&#xD;
Por quel pechi?, por quel forfet ?&#xD;
Ce li ert mes toz jorz retret.&#xD;
S'il fust de cest reproche mondes,&#xD;
An tant con dure toz li mondes,&#xD;
Ne fust uns chevaliers trovez,&#xD;
Tant soit de proesce esprovez,&#xD;
Qui cest chevalier resanblast ;&#xD;
Et qui trestoz les assanblast,&#xD;
Si bel ne si gent n'i ve?st,&#xD;
Por ce que le voir an de?st. "&#xD;
Ce disoient comunemant.&#xD;
Et cil mout orguilleusemant&#xD;
Sa parole recoman?a&#xD;
Et dist : "Chevaliers, antant ?a,&#xD;
Qui au Pont de l'Espee an vas :&#xD;
Se tu viax, l'eve passeras&#xD;
Mout legieremant et soef.&#xD;
Je te ferai an une nef&#xD;
Mout tost oltre l'eve nagier.&#xD;
Mes se je te vuel paagier,&#xD;
Qant de l'autre part te tandrai,&#xD;
Se je vuel, la teste an prandrai,&#xD;
Ou se non, an ma merci iert. "&#xD;
Et cil respont que il ne quiert&#xD;
Avoir mie desavanture ;&#xD;
Ja sa teste an ceste avanture&#xD;
N'iert mise por nes un meschief.&#xD;
Et cil li respont de rechief :&#xD;
"Des que tu ce feire ne viax,&#xD;
Cui soit la honte ne li diax,&#xD;
Venir te covendra ?a fors&#xD;
A moi conbatre cors a cors. "&#xD;
Et cil dit por lui amuser :&#xD;
"Se jel pooie refuser,&#xD;
Mout volantiers m'an sofferroie ;&#xD;
Mes ain?ois voir me conbatroie&#xD;
Que noauz feire m'estest. "&#xD;
Ein?ois que il se reme?st&#xD;
De la table ou il se seoient,&#xD;
Dist as valez qui le servoient&#xD;
Que sa sele tost li me?ssent&#xD;
Sor son cheval et si pre?ssent&#xD;
Ses armes, ses li aportassent.&#xD;
Et cil del tost feire se lassent ;&#xD;
Li un de lui armer se painnent,&#xD;
Li autre son cheval amainnent ;&#xD;
Et, sachiez, ne resanbloit pas,&#xD;
Si com il s'an aloit le pas,&#xD;
Armez de trestotes ses armes,&#xD;
Et tint l'escu par les enarmes&#xD;
Et fu sor son cheval montez,&#xD;
Qu'il dest estre mescontez&#xD;
N'antre les biax n'antre les buens.&#xD;
Bien sanble qu'il doie estre suens&#xD;
Li chevax, tant li avenoit,&#xD;
Et li escuz que il tenoit&#xD;
Par les enarmes anbraci? ;&#xD;
Si ot .i. hiaume el chief laci?&#xD;
Qui tant i estoit bien assis&#xD;
Que il ne vos fust mie avis&#xD;
Qu'anprunt? n'acre? l'e?st ;&#xD;
Einz de?ssiez, tant vos ple?st,&#xD;
Qu'il fu ensi nez et crez ;&#xD;
Fors de la porte, an une lande,&#xD;
Est cil qui la joste demande,&#xD;
Ou la bataille estre devoit.&#xD;
Tantost con li uns l'autre voit,&#xD;
Point li uns vers l'autre a bandon,&#xD;
Si s'antrevienent a bandon&#xD;
Et des lances tex cos se donent&#xD;
Que eles ploient et ar?onent&#xD;
Et anbedeus an pieces volent ;&#xD;
As espees les escuz dolent&#xD;
Et les hiaumes et les haubers ;&#xD;
Tranchent les fuz, ronpent les fers&#xD;
Si que an plusors leus se plaient ;&#xD;
Par ire tex cos s'antrepaient&#xD;
Con s'il fussent fet a covant ;&#xD;
Mes les espees mout sovant&#xD;
Jusqu'as cropes des chevax colent,&#xD;
Del sanc s'aboivrent et saolent,&#xD;
Que jusque es flans les anbatent,&#xD;
Si que an.ii. morz les abatent.&#xD;
Et quant il sont che a terre,&#xD;
Li uns vet l'autre a pi? requerre ;&#xD;
Et s'il de mort s'antreha?ssent,&#xD;
Ja por voir ne s'antranva?ssent&#xD;
As espees plus cruelmant.&#xD;
Plus se fierent menuemant&#xD;
Que cil qui met deniers an mine,&#xD;
Qui de joer onques ne fine&#xD;
A totes failles deus et deus ;&#xD;
Mes mout estoit autres cist jeus,&#xD;
Que il n'i avoit nule faille,&#xD;
Mes cos et mout fiere bataille,&#xD;
Mout felenesse et mout cruel.&#xD;
Tuit furent issu de l'ostel,&#xD;
Sires, dame, filles et fil,&#xD;
Qu'il n'i remest cele ne cil,&#xD;
Ne li priv? ne li estrange,&#xD;
Ain?ois estoient tuit an range&#xD;
Venu por veoir la meslee&#xD;
An la lande qui mout fu lee.&#xD;
Li chevaliers a la charrete&#xD;
De malvesti? se blasme et rete&#xD;
Qant son oste voit qui l'esgarde,&#xD;
Et des autres se reprant garde&#xD;
Qui l'esgardoient tuit ansanble.&#xD;
D'ire trestoz li cors li tranble,&#xD;
Qu'il dest, ce li est avis,&#xD;
Avoir mout grant pie?'a conquis&#xD;
Celui qui a lui se conbat.&#xD;
Lors le fiert, si qu'il li anbat&#xD;
L'espee mout pres de la teste,&#xD;
Si l'anva?st come tanpeste,&#xD;
Tant que place li a tolue ;&#xD;
Se li tost terre et si le mainne&#xD;
Tant que bien pres li faut l'alainne,&#xD;
S'a an lui mout po de desfanse.&#xD;
Et lors li chevaliers s'apanse&#xD;
Que il li avoit mout vilmant&#xD;
La charrete mise devant.&#xD;
Si li passe et tel le conroie&#xD;
Qu'il n'i remaint laz ne corroie&#xD;
Qu'il ne ronpe antor le coler ;&#xD;
Si li fet le hiaume voler&#xD;
Del chief et cheoir la vantaille.&#xD;
Tant le painne et tant le travaille&#xD;
Que a merci venir l'estuet,&#xD;
Come l'aloe qui ne puet&#xD;
Devant l'esmerillon durer&#xD;
Ne ne s'a ou aserer&#xD;
Puis que il la passe et sormonte.&#xD;
Ausi cil, a tote sa honte,&#xD;
Li vet requerre et demander&#xD;
Merci, qu'il nel puet amander.&#xD;
Et quant il ot que cil requiert&#xD;
Merci, si nel toche ne fiert,&#xD;
Einz dit : "Viax tu merci avoir ?&#xD;
-Mout avez or dit grant savoir,&#xD;
Fet cil, ce devroit dire fos ;&#xD;
Onques rien nule tant ne vos&#xD;
Con je faz merci or androit. "&#xD;
Et cil dit : "Il te covandroit&#xD;
Sor une charrete monter ;&#xD;
A neant porroies conter&#xD;
Quanque tu dire me savroies,&#xD;
S'an la charrete ne montoies&#xD;
Por ce que tant fole boche as&#xD;
Que vilmant la me reprochas. "&#xD;
Et li chevaliers li respont :&#xD;
"Ja Deu ne place que g'i mont.&#xD;
-Non ? fet cil, et vos i morroiz.&#xD;
-Sire, bien feire le porroiz,&#xD;
Mes, por Deu, vos quier et demant&#xD;
Merci, fors que tant seulemant&#xD;
Qu'an charrete monter ne doive.&#xD;
Nus plez n'est que je n'an re?oive&#xD;
Fors cestui, tant soit gri?s ne forz.&#xD;
Mialz voldroie estre, je cuit, morz&#xD;
Que fet esse cest meschief.&#xD;
Ja nule autre chose si grief&#xD;
Ne me diroiz que je ne face,&#xD;
Por merci et por vostre grace. "&#xD;
Queque cil merci li demande,&#xD;
Atant ez vos, parmi la lande,&#xD;
Venir sor une fauve mure,&#xD;
Desafublee et desliee ;&#xD;
Et si tenoit une corgiee&#xD;
Don la mule feroit granz cos,&#xD;
Et nus chevax les granz galos&#xD;
Por verit? si tost n'alast&#xD;
Que la mule plus tost n'anblast.&#xD;
Au chevalier de la charrete&#xD;
Dist la pucele : "Dex te mete,&#xD;
Chevaliers, joie el cuer parfite&#xD;
De la rien qui plus te delite. "&#xD;
Cil qui volantiers l'ot o?e&#xD;
Li respont : "Dex vos bene?e,&#xD;
Pucele, et doint joie et sant?. "&#xD;
Lors dist cele sa volant? :&#xD;
"Chevaliers, fet ele, de loing&#xD;
Sui ?a venue a grant besoig&#xD;
A toi, por demander un don&#xD;
En merite et an guerredon&#xD;
Si grant con ge te porrai feire ;&#xD;
Et tu avras encor afeire&#xD;
De m'a?de, si con je croi. "&#xD;
Et cil li respont : "Dites moi&#xD;
Que vos volez, et, se je l'ai,&#xD;
Avoir le porroiz sanz delai,&#xD;
Mes que ne soit chose trop gri?s. "&#xD;
Et cele dit : "Ce est li chi?s&#xD;
De cest chevalier que tu as&#xD;
Conquis, et, voir, einz ne trovas&#xD;
Si felon ne si desleal.&#xD;
Ja ne feras pechi? ne mal,&#xD;
Ein?ois feras aumosne et bien,&#xD;
Que c'est la plus desleax rien&#xD;
Qui onques fust ne ja mes soit. "&#xD;
Et quant cil qui vaincuz estoit&#xD;
Ot qu'ele vialt que il l'ocie,&#xD;
Si li dist : "Ne la creez mie,&#xD;
Qu'ele me het ; mes je vos pri&#xD;
Que vos aiez de moi merci&#xD;
Por ce Deu qui est filz et pere&#xD;
Et qui de celi fist sa mere&#xD;
Qui estoit sa fille et s'ancele.&#xD;
-Ha ! chevaliers, fet la pucele,&#xD;
Ne croire pas ce tra?tor.&#xD;
Que Dex te doint joie et enor&#xD;
Si grant con tu puez covoitier,&#xD;
Et si te doint bien esploitier&#xD;
De ce que tu as entrepris. "&#xD;
Or est li chevaliers si pris&#xD;
Qu'el panser demore et areste,&#xD;
Savoir s'il an donra la teste&#xD;
Celi qui la rueve tranchier&#xD;
Ou s'il avra celui tant chier&#xD;
Qu'il li praigne pitiez de lui.&#xD;
Et a cesti et a celui&#xD;
Viaut feire ce qu'il li demandent ;&#xD;
Largece et Pitiez li comandent&#xD;
Que lor boen face a enbedeus,&#xD;
Qu'il estoit larges et piteus.&#xD;
Mes se cele la teste an porte,&#xD;
Donc iert Pitiez vaincue et morte,&#xD;
Et s'ele ne l'an porte quite,&#xD;
Donc iert Largece desconfite.&#xD;
An tel prison, an tel destrece&#xD;
Le tienent Pitiez et Largece,&#xD;
Que chascune l'angoisse et point.&#xD;
La teste vialt que il li doint&#xD;
La pucele, qui li demande ;&#xD;
Et d'autre part li recomande&#xD;
Sor piti? et sor sa franchise.&#xD;
Et des que il li a requise&#xD;
Merci, donc ne l'avra il donques ?&#xD;
O?l, ce ne li avint onques&#xD;
Que nus, tant fust ses anemis,&#xD;
Des que il l'ot au desoz mis&#xD;
Et merci crier li covint,&#xD;
Onques ancor ne li avint&#xD;
C'une foiz merci li veast,&#xD;
Mes au sorplus ja ne baast.&#xD;
Donc ne la vehera il mie&#xD;
Cestui qui li requiert et prie&#xD;
Des que ensi feire le vialt.&#xD;
Et cele qui la teste vialt,&#xD;
Avra la ele ? O?l, s'il puet.&#xD;
"Chevaliers, fet il, il t'estuet&#xD;
Conbatre de rechief a moi,&#xD;
Et tel merci avrai de toi,&#xD;
Se tu viax ta teste desfandre,&#xD;
Que je te lesserai reprendre&#xD;
Ton hiaume et armer de rechief&#xD;
A leisir ton cors et ton chief&#xD;
A tot le mialz que tu porras.&#xD;
Mes saches que tu i morras&#xD;
Se je autre foiz te conquier. "&#xD;
Et cil respont : "Ja mialz ne quier,&#xD;
N'autre merci ne te demant.&#xD;
-Et ancor assez t'i amant,&#xD;
Fet cil, que je me conbatrai&#xD;
A toi que ja ne me movrai&#xD;
D'ensi con ge sui ci elu?s. "&#xD;
Cil s'atorne et revienent lu?s&#xD;
A la bataille com angr?s ;&#xD;
Mes plus le reconquist apr?s&#xD;
Li chevaliers delivremant&#xD;
Qu'il n'avoit fet premieremant.&#xD;
Et la pucele en es le pas&#xD;
Crie : "Ne l'espargnier tu pas,&#xD;
Chevaliers, por rien qu'il te die,&#xD;
Certes qu'il ne t'espargnast mie&#xD;
S'il t'est conquis une foiz.&#xD;
Bien saches tu, se tu le croiz,&#xD;
Il t'angignera de rechief.&#xD;
Tranche au plus desleal le chief&#xD;
De l'empire et de la corone,&#xD;
Frans chevaliers, si le me done.&#xD;
Por ce le me doiz bien doner&#xD;
Que jel te cuit guerredoner,&#xD;
Mout bien ancor tex jorz sera.&#xD;
S'il puet, il te rangignera&#xD;
De sa parole autre foiee. "&#xD;
Cil qui voit sa mort aprochiee&#xD;
Li crie merci mout an haut ;&#xD;
Mes ses criers rien ne li vaut&#xD;
Ne chose que dire li sache,&#xD;
Que cil par le hiaume le sache,&#xD;
Si que trestoz les laz an tranche,&#xD;
La vantaille et la coisfe blanche&#xD;
Li abat de la teste jus.&#xD;
Et cil se haste, ne puet plus :&#xD;
"Merci, por Deu ! Merci, vassax. "&#xD;
Cil respont : "Se je soie sax,&#xD;
Ja mes de toi n'avrai piti?,&#xD;
Puis c'une foiz t'ai respiti?.&#xD;
-Ha ! fet il, pechi? feriez&#xD;
Se m'anemie creiez,&#xD;
De moi an tel meniere ocirre. "&#xD;
Et cele qui sa mort desirre&#xD;
De l'autre part li amoneste&#xD;
Qu'isnelemant li trant la teste&#xD;
Ne plus ne croie sa parole.&#xD;
Cil fiert et la teste li vole&#xD;
Enmi la lande et li cors chiet ;&#xD;
A la pucele plaist et siet.&#xD;
Li chevaliers la teste prant&#xD;
Par les chevox et si la tant&#xD;
A celi qui grant joie an fait&#xD;
Et dit : "Tes cuers si grant joie ait&#xD;
De la rien que il plus voldroit,&#xD;
Con li miens cuers a or androit&#xD;
De la rien que je plus haoie.&#xD;
De nule rien ne me doloie&#xD;
Fors de ce que il vivoit tant.&#xD;
Uns guerredons de moi t'atant&#xD;
Qui mout te vanra an boen leu.&#xD;
An cest servise avras grant preu&#xD;
Que tu m'as fet, ce t'acreant.&#xD;
Or m'an irai, si te comant&#xD;
A Deu, qui d'anconbrier te gart. "&#xD;
Tantost la pucele s'an part&#xD;
Et li uns l'autre a Deu comande.&#xD;
Mes a toz ces qui an la lande&#xD;
An est mout grant joie cree ;&#xD;
Si desarment tot maintenant&#xD;
Le chevalier, joie menant,&#xD;
Si l'enorent de quanqu'il sevent.&#xD;
Tot maintenant lor mains relevent,&#xD;
Qu'al mangier asseoir voloient ;&#xD;
Or sont plus li? qu'il ne soloient,&#xD;
Si manjuent mout lieemant.&#xD;
Qant mangi? orent longuemant,&#xD;
Li vavasors dist a son oste,&#xD;
Qui delez lui seoit ancoste :&#xD;
"Sire, nos venimes pie?'a&#xD;
Del r?aume de Logres ?a.&#xD;
N? an somes, si voudriens&#xD;
Q'annors vos venist et granz biens&#xD;
Et joie en cest pa?s, que nos&#xD;
I avriens preu avoec vos,&#xD;
Et au moins autrui preuz seroit&#xD;
S'enors et biens vos avenoit&#xD;
An cest pa?s, an ceste voie. "&#xD;
Et cil respont : "Dex vos en oie. "&#xD;
Qant li vavasors ot lessiee&#xD;
Sa parole et l'ot abessiee,&#xD;
Si l'a uns de ses filz reprise&#xD;
Et dist : "Sire, an vostre servise&#xD;
Devriens toz noz pooirs metre&#xD;
Et doner ein?ois que prometre ;&#xD;
Boen mestier avriez del prendre,&#xD;
Nos ne devriens mie atendre&#xD;
Tant que vos le demandesiez.&#xD;
Sire, ja ne vos esmaiez&#xD;
De vostre cheval, s'il est morz,&#xD;
Car ceanz a chevax bien forz.&#xD;
Tant voel que vos aiez del nostre :&#xD;
Tot le meillor, an leu del vostre,&#xD;
En manroiz, bien vos est mestiers. "&#xD;
Et cil respont : "Mout volantiers. "&#xD;
Atant font les liz atorner,&#xD;
Si se couchent. A l'anjorner&#xD;
Lievent matin et si s'atornent.&#xD;
Atorn? sont, puis si s'an tornent.&#xD;
Au departir rien ne mesprant :&#xD;
A la dame et au seignor prant,&#xD;
Et a toz les autres, congi?.&#xD;
Mes une chose vos cont gi?,&#xD;
Por ce que rien ne vos trespas,&#xD;
Que li chevaliers ne volt pas&#xD;
Monter sor le cheval prest?&#xD;
Qu'an li ot a l'uis presant? ;&#xD;
Einz i fist, ce vos voel conter,&#xD;
.I. des .ii. chevaliers monter&#xD;
Qui venu erent avoec lui,&#xD;
Et il sor le cheval celui&#xD;
Monte, qu'ainsi li plot et sist.&#xD;
Qant chascuns sor son cheval sist,&#xD;
Si s'acheminerent tuit troi&#xD;
Par le congi? et par l'otroi&#xD;
Lor oste, qui serviz les ot&#xD;
Et enorez de quanqu'il pot.&#xD;
Le droit chemin vont cheminant&#xD;
Tant que li jorz vet declinant,&#xD;
Et vienent au Pont de l'Espee&#xD;
Apr?s none vers la vespree.&#xD;
Au pi? del pont, qui mout est max,&#xD;
Sont descendu de lor chevax&#xD;
Et voient l'eve felenesse,&#xD;
Noire et bruiant, roide et espesse,&#xD;
Tant leide et tant espoantable&#xD;
Con se fust li fluns au deable,&#xD;
Et tant perilleuse et parfonde&#xD;
Qu'il n'est riens nule an tot le monde,&#xD;
S'ele i cheoit, ne fust alee&#xD;
Ausi com an la mer betee.&#xD;
Et li ponz qui est an travers&#xD;
Estoit de toz autres divers,&#xD;
Qu'ainz tex ne fu ne ja mes n'iert.&#xD;
Einz ne fu, qui voir m'an requiert,&#xD;
Si max ponz ne si male planche :&#xD;
D'une espee forbie et blanche&#xD;
Estoit li ponz sor l'eve froide ;&#xD;
Mes l'espee estoit forz et roide&#xD;
Et avoit .ii. lances de lonc.&#xD;
De chasque part ot .i. grant tronc,&#xD;
Ou l'espee estoit closfichiee.&#xD;
Ja nus ne dot que il i chiee&#xD;
Por ce que ele brist ne ploit ;&#xD;
Si ne sanble il pas, qui la voit,&#xD;
Qu'ele puisse grant fes porter.&#xD;
Ce feisoit mout desconforter&#xD;
Les .ii. chevaliers qui estoient&#xD;
Avoec le tierz, que il cuidoient&#xD;
Que dui lyon ou dui liepart&#xD;
Au chief del pont de l'autre part&#xD;
Fussent li? a .i. perron.&#xD;
L'eve et li ponz et li lyon&#xD;
Les metent an itel freor&#xD;
Que il tranblent tuit de peor&#xD;
Et d?ent : "Sire, car creez&#xD;
Consoil de ce que vos veez,&#xD;
Qu'il vos est mestiers et besoinz.&#xD;
Malveisemant est fez et joinz&#xD;
Cist ponz, et mal fu charpantez.&#xD;
S'a tant ne vos an retornez,&#xD;
Au repantir vanroiz a tart.&#xD;
Il covient feire par esgart&#xD;
De tex choses i a assez.&#xD;
Or soit c'outre soiez passez,&#xD;
Ne por rien ne puet avenir,&#xD;
Ne que les vanz poez tenir&#xD;
Ne desfandre qu'il ne vantassent&#xD;
Et as oisiax qu'il ne chantassent&#xD;
Ne qu'il n'osassent mes chanter,&#xD;
Ne que li hom porroit antrer&#xD;
El vantre sa mere et renestre,&#xD;
Mes ce seroit qui ne puet estre,&#xD;
Ne qu'an porroit la mer voidier,&#xD;
Poez vos savoir et cuidier&#xD;
Que cil dui lyon forsen?,&#xD;
Qui de la sont anchaen?,&#xD;
Que il ne vos tuent et sucent&#xD;
Le sanc des voinnes et manjucent&#xD;
La char et puis rungent les os ?&#xD;
Mout sui hardiz quant je les os&#xD;
Veoir et quant je les esgart.&#xD;
Se de vos ne prenez regart,&#xD;
Il vos ocirront, ce sachiez ;&#xD;
Mout tost ronpuz et arachiez&#xD;
Les manbres del cors vos avront,&#xD;
Que merci avoir n'an savront.&#xD;
Mes or aiez piti? de vos,&#xD;
Si remenez ansanble nos.&#xD;
De vos me?smes avroiz tort&#xD;
S'an si certain peril de mort&#xD;
Vos meteiez a esciant. "&#xD;
Et cil lor respont an riant :&#xD;
"Seignor, fet il, granz grez aiez&#xD;
Qant por moi si vos esmaiez ;&#xD;
D'amor vos vient et de franchise.&#xD;
Bien sai que vos an nule guise&#xD;
Ne voldriez ma mescheance ;&#xD;
Mes j'ai tel foi et tel creance&#xD;
An Deu qu'il me garra par tot.&#xD;
Cest pont ne ceste eve ne dot&#xD;
Ne plus que ceste terre dure,&#xD;
Einz me voel metre en aventure&#xD;
De passer outre et atorner.&#xD;
Mialz voel morir que retorner. "&#xD;
Cil ne li sevent plus que dire,&#xD;
Mes de piti? plore et sopire&#xD;
Li uns et li autres mout fort.&#xD;
Et cil de trespasser le gort&#xD;
Au mialz que il set s'aparoille,&#xD;
Et fet mout estrange mervoille,&#xD;
Que ses piez desire et ses mains.&#xD;
N'iert mie toz antiers ne sains,&#xD;
Qant de l'autre part iert venuz.&#xD;
Bien s'iert sor l'espee tenuz,&#xD;
Qui plus estoit tranchanz que fauz,&#xD;
As mains nues et si deschauz&#xD;
Que il ne s'est lessiez an pi?&#xD;
Souler ne chauce n'avanpi?.&#xD;
De ce gueres ne s'esmaioit&#xD;
S'es mains et es piez se plaioit ;&#xD;
Mialz se voloit il mahaignier&#xD;
Que cheoir el pont et baignier&#xD;
An l'eve don ja mes n'issist.&#xD;
A la grant dolor con li sist&#xD;
S'an passe outre et a grant destrece ;&#xD;
Mains et genolz et piez se blece,&#xD;
Mes tot le rasoage et sainne&#xD;
Amors qui le conduist et mainne,&#xD;
Si li estoit a sofrir dolz.&#xD;
A mains, a piez et a genolz&#xD;
Fet tant que de l'autre part vient.&#xD;
Lors li remanbre et resovient&#xD;
Des deus lyons qu'il i cuidoit&#xD;
Avoir vez quant il estoit&#xD;
De l'autre part ; lors si esgarde :&#xD;
N'i avoit nes une leisarde&#xD;
Ne rien nule qui mal li face.&#xD;
Il met sa main devant sa face,&#xD;
S'esgarde son anel et prueve,&#xD;
Qant nul des deus lyons n'i trueve&#xD;
Mes il n'i avoit rien qui vive.&#xD;
Et cil qui sont a l'autre rive,&#xD;
De ce qu'ainsi pass? le voient&#xD;
Font tel joie com il devoient ;&#xD;
Mes ne sevent pas son mehaing.&#xD;
Et cil le tint a grant guehaing&#xD;
Qant il n'i a plus mal soffert.&#xD;
Le sanc jus de ses plaies tert&#xD;
A sa chemise tot antor,&#xD;
Et voit devant lui une tor&#xD;
N'avoit nule si fort vee ;&#xD;
La torz miaudre ne pooit estre.&#xD;
Apoiez a une fenestre&#xD;
S'estoit li rois Bademaguz,&#xD;
Qui mout ert soutix et aguz&#xD;
A tote enor et a tot bien,&#xD;
Et l?aut? sor tote rien&#xD;
Voloit par tot garder et faire.&#xD;
Et ses filz, qui tot le contraire&#xD;
A son pooir toz jorz feisoit,&#xD;
Car desleautez li pleisoit,&#xD;
N'onques de feire vilenie&#xD;
Et tra?son et felenie&#xD;
Ne fu lassez ne enuiez,&#xD;
S'estoit delez lui apoiez.&#xD;
S'orent ve des la amont&#xD;
Le chevalier passer le pont&#xD;
A grant poinne et a grant dolor.&#xD;
D'ire et de mautalant, color&#xD;
En a Meleaganz changiee ;&#xD;
Bien set c'or li ert chalongiee&#xD;
La re?ne ; mes il estoit&#xD;
Tex chevaliers qu'il ne dotoit&#xD;
Nul home, tant fust forz ne fiers.&#xD;
Nus ne fust miaudres chevaliers,&#xD;
Se fel et desleaus ne fust ;&#xD;
Mes il avoit .i. cuer de fust&#xD;
Tot sanz dol?or et sanz piti?.&#xD;
Ce fet le roi joiant et li?&#xD;
Don ses filz mout grant duel avoit.&#xD;
Li rois certeinnemant savoit&#xD;
Que cil qui ert au pont passez&#xD;
Estoit miaudres que nus assez,&#xD;
Que ja nus passer n'i osast&#xD;
A cui dedanz soi reposast&#xD;
Malvestiez, qui fet honte as suens&#xD;
Plus que proesce enor as suens.&#xD;
Donc ne puet mie tant proesce&#xD;
Con fet malvestiez et peresce,&#xD;
Car voirs est, n'an dotez de rien,&#xD;
Qu'an puet plus feire mal que bien.&#xD;
De ces .ii. choses vos de?sse&#xD;
Mout, se demore n'i fe?sse ;&#xD;
Mes a autre chose m'ator,&#xD;
Qu'a ma matiere m'an retor,&#xD;
S'orroiz comant tient a escole&#xD;
Li rois son fil qu'il aparole :&#xD;
"Filz, fet il, avanture fu&#xD;
Qant ci venimes, gi? et tu,&#xD;
A ceste fenestre apoier,&#xD;
S'an avons e tel loier&#xD;
Que nos avons apertemant&#xD;
Ve le plus grant hardemant&#xD;
Qui onques fust mes nes pansez.&#xD;
Or me di se boen gr? ne sez&#xD;
Celui qui tel mervoille a feite.&#xD;
Car t'acorde a lui et afeite,&#xD;
Si li rant quite la re?ne.&#xD;
Ja n'avras preu an l'ate?ne,&#xD;
Einz i puez avoir grant domage.&#xD;
Car te fai or tenir por sage&#xD;
Et por cortois, si li anvoie&#xD;
La re?ne ein?ois qu'il te voie.&#xD;
Fei li tel enor an ta terre,&#xD;
Que ce que il est venuz querre&#xD;
Li done ainz qu'il le te demant.&#xD;
Car tu sez bien certainnemant&#xD;
Qu'il quiert la re?ne Ganievre.&#xD;
Ne te fai tenir por anrievre&#xD;
Ne por fol ne por orguilleus.&#xD;
Se cist est an ta terre seus,&#xD;
Se li doiz conpaignie feire,&#xD;
Que prodom doit prodome atreire&#xD;
Et enorer et losangier,&#xD;
Nel doit pas de lui estrangier.&#xD;
Qui fet enor, l'anors est soe :&#xD;
Bien saches que l'enors iert toe&#xD;
Se tu fez enor et servise&#xD;
A cestui qui est a devise&#xD;
Li miaudres chevaliers del monde. "&#xD;
Cil respont : "Que Dex le confonde,&#xD;
S'ausins boen ou meillor n'i a. "&#xD;
Mal fist quant lui i oblia,&#xD;
Qu'il ne se prise mie mains.&#xD;
Et dit : "Joinz piez et jointes mains,&#xD;
Volez espoir que je devaigne&#xD;
Ses hom et de lui terre taigne ?&#xD;
Si m'a?st Dex, ainz devandroie&#xD;
Ses hom que je ne li randroie.&#xD;
Ja certes n'iert par moi randue,&#xD;
Mes contredite et desfandue&#xD;
Vers toz ces qui si fol seront&#xD;
Que venir querre l'oseront. "&#xD;
Lors de rechief li dit li rois :&#xD;
"Filz, mout feroies que cortois&#xD;
Se ceste anreidie lessoies.&#xD;
Je te lo et pri qu'an pes soies.&#xD;
Ce sez tu bien que hontes iert&#xD;
Au chevalier s'il ne conquiert&#xD;
Vers toi la re?ne an bataille.&#xD;
Il la doit mialz avoir, sanz faille,&#xD;
Par bataille que par bont?,&#xD;
Por ce qu'a pris li ert cont?.&#xD;
Mien esciant, il n'an quiert point&#xD;
Por ce que l'an an pes li doint,&#xD;
Einz la vialt par bataille avoir.&#xD;
Por ce feroies tu savoir&#xD;
Se la bataille li toloies.&#xD;
Je te lo et pri qu'an pes soies ;&#xD;
Et se tu mon consoil despis,&#xD;
Moins m'an sera, s'il t'an est pis&#xD;
Et granz max avenir t'an puet,&#xD;
Que rien au chevalier n'estuet&#xD;
Doter fors que seulemant toi.&#xD;
De toz mes homes et de moi&#xD;
Li doing trives et sert.&#xD;
Onques ne fis desleaut?&#xD;
Ne tra?son ne felenie&#xD;
Ne je nel comancerai mie&#xD;
Por toi ne que por .i. estrange.&#xD;
Ja ne t'an quier dire losange,&#xD;
Einz promet bien au chevalier&#xD;
Qu'il n'avra ja de rien mestier,&#xD;
D'armes ne de cheval, qu'il n'ait,&#xD;
Des qu'il tel hardemant a fait&#xD;
Que il est jusque ci venuz.&#xD;
Bien iert gardez et maintenuz&#xD;
Vers trestoz homes sauvemant&#xD;
Fors que vers toi tot seulemant.&#xD;
Et ce te voel je bien aprandre&#xD;
Que s'il vers toi se puet desfandre,&#xD;
Il nel covient d'autrui doter.&#xD;
-Assez me loist ore escoter,&#xD;
Fet Meleaganz, et teisir,&#xD;
Et vos diroiz vostre pleisir,&#xD;
Mes po m'est de quanque vos dites ;&#xD;
Je ne sui mie si hermites,&#xD;
Si prodon ne si charitables&#xD;
Ne tant ne voel estre enorables&#xD;
Que la rien que plus aim li doingne.&#xD;
N'iert mie feite sa besoigne&#xD;
Si tost ne si delivremant,&#xD;
Ein?ois ira tot autremant&#xD;
Qu'antre vos et lui ne cuidiez.&#xD;
Ja se contre moi li aidiez,&#xD;
Por ce nel vos consantiromes ;&#xD;
Se de vos et de toz voz homes&#xD;
A pes et trives, moi que chaut ?&#xD;
Onques por ce cuers ne me faut ;&#xD;
Einz me plest mout, se Dex me gart,&#xD;
Que il n'ait fors de moi regart,&#xD;
Ne je ne vos quier por moi feire&#xD;
Rien nule ou l'an puise retreire&#xD;
Desleaut? ne tra?son.&#xD;
Tant con vos plest, soiez prodon&#xD;
Et moi lessiez estre cruel.&#xD;
-Comant ? N'an feroies tu el ?&#xD;
-Nenil, fet cil. -Et je m'an tes.&#xD;
Or fei ton mialz, que je te les,&#xD;
S'irai au chevalier parler.&#xD;
Offrir li voel et presanter&#xD;
M'a?de et mon consoil del tot,&#xD;
Car je me tieng a lui de bot. "&#xD;
Lors descendi li rois aval&#xD;
Et fet anseler son cheval.&#xD;
L'an li amainne .i. grant destrier&#xD;
Et il i monte par l'estrier,&#xD;
Et mainne avoec lui de ses genz,&#xD;
Trois chevaliers et .ii. sergenz&#xD;
Sanz plus fet avoec lui aler.&#xD;
Einz ne finerent d'avaler&#xD;
Tant que il vindrent vers la planche&#xD;
Et voient celui qui estanche&#xD;
Ses plaies et le sanc en oste.&#xD;
Lonc tans le cuide avoir a oste&#xD;
Li rois por ses plaies garir,&#xD;
Mes a la mer feire garnir&#xD;
Porroit autresi bien antendre.&#xD;
Li rois se haste del descendre,&#xD;
Et cil qui mout estoit plaiez&#xD;
S'est lors ancontre lui dreciez,&#xD;
Non pas por ce qu'il le conoisse,&#xD;
Ne ne fet sanblant de l'angoisse&#xD;
Qu'il avoit es piez et es mains&#xD;
Ne plus que se il fust toz sains.&#xD;
Li rois le vit esvertuer,&#xD;
Si le cort mout tost saluer&#xD;
Et dit : "Sire, mout m'esba?s&#xD;
De ce que vos an cest pa?s&#xD;
Vos estes anbatuz sor nos.&#xD;
Mes bien veignanz i soiez vos,&#xD;
Que ja mes nus ce n'anprendra,&#xD;
Ne mes n'avint ne n'avandra&#xD;
Que nus tel hardemant fe?st&#xD;
Que an tel peril se me?st.&#xD;
Et sachiez, mout vos en aim plus&#xD;
Qant vos avez ce fet que nus&#xD;
N'osast panser antemes feire.&#xD;
Mout me troveroiz deboneire&#xD;
Vers vos et leal et cortois.&#xD;
Je sui de ceste terre rois,&#xD;
Si vos offre tot a devise&#xD;
Tot mon consoil et mon servise ;&#xD;
Et je vois mout bien esperant&#xD;
Quel chose vos alez querant :&#xD;
La re?ne, ce croi, querez.&#xD;
-Sire, fet il, bien esperez ;&#xD;
Autres besoinz ?a ne m'amainne.&#xD;
-Amis, il i covendroit painne,&#xD;
Fet li rois, ainz que vos l'aiez,&#xD;
Et vos estes formant plaiez,&#xD;
Je voi les plaies et le sanc.&#xD;
Ne troveroiz mie si franc&#xD;
Celui qui ?a l'a amenee,&#xD;
Qu'il la vos rande sanz meslee ;&#xD;
Mes il vos covient sejorner&#xD;
Et voz plaies feire sener&#xD;
Tant qu'eles soient bien garies.&#xD;
De l'oignemant as .iii. Maries&#xD;
Et de meillor, s'an le trovoit,&#xD;
Vos donrai ge, car mout covoit&#xD;
Vostre aise et vostre garison.&#xD;
La re?ne a boene prison,&#xD;
Que nus de char a li n'adoise,&#xD;
Ne?s mes filz cui mout an poise,&#xD;
Qui avoec lui ?a l'amena.&#xD;
Onques hom si ne forssena&#xD;
Com il s'an forssene et anrage.&#xD;
Et j'ai vers vos mout boen corage,&#xD;
Si vos donrai, se Dex me saut,&#xD;
Mout volantiers quanqu'il vos faut.&#xD;
Ja si boenes armes n'avra&#xD;
Mes filz, qui mal gr? m'an savra,&#xD;
Qu'altresi boenes ne vos doigne,&#xD;
Et cheval tel con vos besoigne.&#xD;
Et si vos praing, cui qu'il enuit,&#xD;
Vers trestoz homes an conduit.&#xD;
Ja mar doteroiz de nelui,&#xD;
Fors que seulemant de celui&#xD;
Qui la re?ne amena ?a.&#xD;
Onques hom si ne mena?a&#xD;
Autre, con ge l'ai menaci?,&#xD;
Et par po je ne l'ai chaci?&#xD;
De ma terre par mautalant&#xD;
Por ce que il ne la vos rant ;&#xD;
S'est il mes filz, mes ne vos chaille,&#xD;
Se il ne vos vaint an bataille,&#xD;
Ja ne vos porra sor mon pois&#xD;
D'enui faire vaillant .i. pois.&#xD;
-Sire, fet il, vostre merci !&#xD;
Mes je gast trop le tans ici,&#xD;
Que perdre ne gaster ne vuel.&#xD;
De nule chose ne me duel&#xD;
Ne je n'ai plaie qui me nuise.&#xD;
Menez moi tant que je le truise,&#xD;
Car a tex armes con je port&#xD;
Sui prez c'or androit me deport&#xD;
A cos doner et a reprandre.&#xD;
-Amis, mialz vos valdroit atandre&#xD;
Ou .xv. jorz ou trois semainnes,&#xD;
Tant que voz plaies fussent sainnes ;&#xD;
Car boens vos seroit li sejorz&#xD;
Tot au moins jusqu'a .xv. jorz,&#xD;
Que je por rien ne sosferoie&#xD;
Ne esgarder ne le porroie&#xD;
Qu'a tex armes n'a tel conroi&#xD;
Vos conbatessiez devant moi. "&#xD;
Et cil respont : "S'il vos plest,&#xD;
Ja autres armes n'i est,&#xD;
Que volantiers a ces fe?sse&#xD;
La bataille ne ne que?sse&#xD;
Qu'il i est ne pas ne ore&#xD;
Respit ne terme ne demore.&#xD;
Mes por vos ore tant ferai&#xD;
Que jusqu'a demain atendrai,&#xD;
Et ja mar an parleroit nus,&#xD;
Que je ne l'atandroie plus. "&#xD;
Lors a li rois acreant?&#xD;
Qu'il iert tot a sa volant?,&#xD;
Puis le fet a ostel mener&#xD;
Et prie et comande pener&#xD;
De lui servir ces qui l'en mainnent,&#xD;
Et il del tot an tot s'an painnent.&#xD;
Et li rois, qui la pes que?st&#xD;
Mout volantiers se il po?st,&#xD;
S'an vint de rechief a son fil,&#xD;
Si l'aparole come cil&#xD;
Qui volsist la pes et l'acorde,&#xD;
Si li dit : "Biax filz, car t'acorde&#xD;
A cest chevalier sanz conbatre.&#xD;
N'est pas ?a venuz por esbatre&#xD;
Ne por berser ne por chacier,&#xD;
Einz est venuz por porchacier&#xD;
Et son pris croistre et aloser,&#xD;
S'est mestier de reposer&#xD;
De cest mois ne de l'autre apr?s&#xD;
Ne fust de la bataille angr?s&#xD;
Dom il est ja mout desirranz.&#xD;
Se tu la re?ne li ranz,&#xD;
Criens an tu avoir desenor ?&#xD;
De ce n'aies tu ja peor,&#xD;
Qu'il ne t'an puet blasmes venir,&#xD;
Einz est pechiez del retenir&#xD;
Chose ou an n'a reison ne droit.&#xD;
La bataille tot or androit&#xD;
Est feite mout volantiers,&#xD;
Si n'a il mains ne piez antiers,&#xD;
Einz les a fanduz et plaiez.&#xD;
-De folie vos esmaiez,&#xD;
Fet Meleaganz a son pere ;&#xD;
Ja par la foi que doi saint Pere&#xD;
Ne vos cresrai de cest afeire.&#xD;
Certes, l'an me devroit detreire&#xD;
A chevax, se je vos creoie.&#xD;
S'il quiert s'anor, et je la moie,&#xD;
S'il quiert son pris, et je le mien,&#xD;
Et s'il vialt la bataille bien,&#xD;
Ancor la voel je plus cent tanz.&#xD;
-Bien voi qu'a la folie antanz,&#xD;
Fet li rois, si la troveras.&#xD;
Demain ta force esproveras&#xD;
Au chevalier, quant tu le viax.&#xD;
-Ja ne me vaigne plus grans diax,&#xD;
Fet Meleaganz, de cestui !&#xD;
Mialz volsisse qu'ele fust hui&#xD;
Assez que je ne faz demain.&#xD;
Veez or con ge m'an demain&#xD;
Plus matemant que ge ne suel.&#xD;
Mout m'an sont or trobl? li oel&#xD;
Et mout en ai la chiere mate.&#xD;
Ja mes tant que ge me conbate&#xD;
N'avrai joie ne bien ne eise,&#xD;
Ne m'avendra rien qui me pleise. "&#xD;
Li rois ot qu'an nule meniere&#xD;
N'i valt rien consauz ne proiere,&#xD;
Si l'a lessi? tot mau gr? suen&#xD;
Et prant cheval mout fort et buen&#xD;
Et beles armes, ses anvoie&#xD;
Celui an cui bien les anploie.&#xD;
Iluec fu uns hom anciens&#xD;
Qui mout estoit boens crestiens ;&#xD;
El monde plus leal n'avoit&#xD;
Et de plaies garir savoit&#xD;
Plus que tuit cil de Monpellier.&#xD;
Cil fist la nuit au chevalier&#xD;
Tant de bien con feire li sot,&#xD;
Car li rois comand? li ot.&#xD;
Et ja savoient les noveles&#xD;
Li chevalier et les puceles&#xD;
Et les dames et li baron&#xD;
De tot le pa?s anviron ;&#xD;
Si vindrent d'une grant jornee&#xD;
Tot anviron de la contree&#xD;
Et li estrange et li priv? ;&#xD;
Tuit chevalchoient abriv?&#xD;
Tote la nuit anjusqu'au jor.&#xD;
D'uns et d'autres devant la tor&#xD;
Ot si grant presse a l'enjorner&#xD;
Qu'an n'i po?st son pi? torner.&#xD;
Et li rois par matin se lieve,&#xD;
Cui de la bataille mout grieve,&#xD;
Si vient a son fil de rechief,&#xD;
Qui ja avoit le hiaume el chief&#xD;
Laci?, qui fu fez a Peitiers.&#xD;
N'i puet estre li respitiers&#xD;
Ne n'i puet estre la pes mise ;&#xD;
Se l'a li rois mout bien requise,&#xD;
Mes ne puet estre qu'il la face.&#xD;
Devant la tor enmi la place&#xD;
Ou tote la genz se fu treite,&#xD;
La sera la bataille feite,&#xD;
Que li rois le vialt et comande.&#xD;
Le chevalier estrange mande&#xD;
Li rois mout tost, et l'an li mainne&#xD;
An la place qui estoit plainne&#xD;
Des genz del r?aume de Logres.&#xD;
Ausi con por o?r les ogres&#xD;
Vont au mostier a feste anel,&#xD;
A Pantecoste ou a Nel,&#xD;
Les genz acostumeemant,&#xD;
Tot autresi comunemant&#xD;
Estoient la tuit an.&#xD;
Et al? nuz piez et an lenges&#xD;
Totes les puceles estrenges&#xD;
Del r?aume le roi Artu,&#xD;
Por ce que Dex force et vertu&#xD;
Donast contre son aversaire&#xD;
Au chevalier qui devoit faire&#xD;
La bataille por les cheitis.&#xD;
Et autresi cil del pa?s&#xD;
Reprioient por lor seignor,&#xD;
Que Dex la victoire et l'enor&#xD;
De la bataille li donast.&#xD;
Bien main ainz que prime sonast&#xD;
Les ot an en.ii. amenez&#xD;
Enmi la place toz armez&#xD;
Sor .ii. chevax de fer coverz.&#xD;
Mout estoit genz et bien aperz&#xD;
Meliaganz et bien tailliez&#xD;
De braz, de janbes et de piez,&#xD;
Et li hiaumes et li escuz&#xD;
Qui li estoit au col panduz&#xD;
Trop bien et bel li avenoient.&#xD;
Mes a l'autre tuit se tenoient,&#xD;
Nes cil qui volsissent sa honte,&#xD;
Et d?ent tuit que rien ne monte&#xD;
De Meliagant avers lui.&#xD;
Maintenant qu'il furent andui&#xD;
Enmi la place, et li rois vient,&#xD;
Qui tant con il puet les detient,&#xD;
Si se painne de la peis feire,&#xD;
Mes il n'i puet son fil atreire,&#xD;
Et il lor dit : "Tenez vos frains&#xD;
Et vos chevax a tot le mains&#xD;
Tant qu'an la tor soie montez.&#xD;
Ce n'iert mie trop granz bontez&#xD;
Se por moi tant vos delaiez. "&#xD;
Lors se part d'ax mout esmaiez&#xD;
Et vient droit la ou il savoit&#xD;
La re?ne qui li avoit&#xD;
La nuit proi? qu'il la me?st&#xD;
An tel leu que ele ve?st&#xD;
La bataille tot a bandon ;&#xD;
Et il l'en otrea le don,&#xD;
Si l'ala querre et amener,&#xD;
Car il se voloit mout pener&#xD;
De s'anor et de son servise.&#xD;
A une fenestre l'a mise,&#xD;
Et il fu delez li a destre&#xD;
Couchiez sor une autre fenestre.&#xD;
Si ot avoec aus .ii. assez&#xD;
Et d'uns et d'autres amassez&#xD;
Chevaliers et dames senees&#xD;
Et puceles del pa?s nees ;&#xD;
Et mout i avoit des cheitives&#xD;
Qui mout estoient antantives&#xD;
En orisons et an proieres.&#xD;
Li prison et les prisonieres&#xD;
Trestuit por lor seignor prioient,&#xD;
Qu'an Deu et an lui se fioient&#xD;
De secors et de delivrance.&#xD;
Et cil font lors sanz demorance&#xD;
Arriere treire les genz totes,&#xD;
Et hurtent les escuz des cotes,&#xD;
S'ont les enarmes anbraciees&#xD;
Et poignent si que .ii. braciees&#xD;
Parmi les escuz s'antranbatent&#xD;
Des lances si qu'eles esclatent&#xD;
Et esmient come brandon.&#xD;
Et li cheval tot de randon&#xD;
S'antrevienent que front a front&#xD;
Et piz a piz hurt? se sont,&#xD;
Et li escu hurtent ansanble&#xD;
Et li hiaume, si qu'il resanble&#xD;
De l'escrois que il ont don?&#xD;
Que il est mout fort ton,&#xD;
Qu'il n'i remest peitrax ne cengle,&#xD;
Estri?s ne resne ne varengle&#xD;
A ronpre, et des seles pe?oient&#xD;
Li ar?on, qui mout fort estoient ;&#xD;
Des que trestot ce lor failli.&#xD;
Tost refurent an piez sailli,&#xD;
Si s'antrevienent sanz jengler&#xD;
Plus fieremant que dui sengler,&#xD;
Et se fierent sanz menacier&#xD;
Granz cos des espees d'acier&#xD;
Come cil qui mout s'antreheent.&#xD;
Sovant si aspremant se reent&#xD;
Les hiaumes et les haubers blans&#xD;
Qu'apr?s le fer an saut li sans.&#xD;
La bataille mout bien fornissent,&#xD;
Qu'il s'estoutoient et leidissent&#xD;
Des pesanz cos et des felons.&#xD;
Mainz estors fiers et durs et lons&#xD;
S'antredonerent par igal,&#xD;
C'onques ne del bien ne del mal&#xD;
Ne s'an sorent au quel tenir.&#xD;
Mes ne pooit pas avenir&#xD;
Que cil qui ert au pont passez&#xD;
Ne fust afebloiez assez&#xD;
Des mains, que il avoit plaiees.&#xD;
Mout an sont les genz esmaiees,&#xD;
Celes qui a lui se tenoient,&#xD;
Car ses cos afebloier voient,&#xD;
Si criement qu'il ne l'an soit pis ;&#xD;
Et il lor estoit ja avis&#xD;
Que il en avoit le peior&#xD;
Et Meliaganz le meillor,&#xD;
Si an parloient tot antor.&#xD;
Mes as fenestres de la tor&#xD;
Ot une pucele mout sage,&#xD;
Qui panse et dit an son corage&#xD;
Que li chevaliers n'avoit mie&#xD;
Por li la bataille arramie&#xD;
Ne por cele autre gent menue&#xD;
Qui an la place estoit venue,&#xD;
Se por la re?ne ne fust ;&#xD;
Et panse, se il la savoit&#xD;
A la fenestre ou ele estoit,&#xD;
Qu'ele l'esgardast ne ve?st,&#xD;
Force et hardemant an pre?st.&#xD;
Et s'ele son non bien sest,&#xD;
Qu'il se regardast un petit.&#xD;
Lors vint a la re?ne et dit :&#xD;
"Dame, por Deu et por le vostre&#xD;
Preu, vos requier, et por le nostre,&#xD;
Que le non a ce chevalier,&#xD;
Por ce que il li doie eidier,&#xD;
Me dites, se vos le savez.&#xD;
-Tel chose requise m'avez,&#xD;
Dameisele, fet la re?ne,&#xD;
Ou ge n'antant nule ha?ne&#xD;
Ne felenie se bien non.&#xD;
Lanceloz del Lac a a non&#xD;
Li chevaliers, mien esciant.&#xD;
-Dex ! Com en ai li? et riant&#xD;
Le cuer et sain ", fet la pucele.&#xD;
Lors saut avant et si l'apele,&#xD;
Si haut que toz li pueples l'ot,&#xD;
A mout haute voiz : "Lancelot !&#xD;
Trestorne toi et si esgarde&#xD;
Qui est qui de toi se prant garde. "&#xD;
Qant Lanceloz s'o? nomer,&#xD;
Ne mist gaires a lui torner ;&#xD;
Trestorne soi et voit amont&#xD;
La chose de trestot le mont&#xD;
Que plus desirroit a veoir&#xD;
As loges de la tor seoir.&#xD;
Ne puis l'ore qu'il s'apar?ut&#xD;
Ne se torna ne ne se mut&#xD;
Devers li ses ialz ne sa chiere,&#xD;
Einz se desfandoit par derriere.&#xD;
Et Meleaganz l'enchau?oit&#xD;
Totes voies plus qu'il pooit,&#xD;
Si est mout liez con cil qui panse&#xD;
C'or n'ait ja mes vers lui desfanse ;&#xD;
S'an sont cil del pa?s mout li?&#xD;
Et li estrange si iri?&#xD;
Qu'il ne se pueent sostenir,&#xD;
Einz an i estut mainz venir&#xD;
Jusqu'a terre toz esperduz,&#xD;
Ou as genolz, ou estanduz ;&#xD;
Ensi mout joie et duel i a.&#xD;
Et lors de rechief s'escria&#xD;
La pucele, des la fenestre :&#xD;
"Ha ! Lancelot ! Ce que puet estre&#xD;
Que si folemant te contiens ?&#xD;
Ja soloit estre toz li biens&#xD;
Et tote la proesce an toi,&#xD;
Ne je ne pans mie ne croi&#xD;
C'onques Dex fe?st chevalier&#xD;
Qui se po?st apareillier&#xD;
A ta valor ne a ton pris.&#xD;
Or te veons si antrepris !&#xD;
Torne toi si que de ?a soies&#xD;
Et que ad?s ceste tor voies,&#xD;
Que boen veoir et bel la fet. "&#xD;
Ce tient a honte et a grant let&#xD;
Lanceloz, tant que il s'an het,&#xD;
C'une grant piece a, bien le set,&#xD;
Lors saut arriere et fet son tor&#xD;
Et met antre lui et la tor&#xD;
Meleagant trestot a force.&#xD;
Et Meleaganz mout s'esforce&#xD;
Que de l'autre part se retort ;&#xD;
Et Lanceloz sore li cort,&#xD;
Sel hurte de si grant vertu&#xD;
De tot le cors atot l'escu,&#xD;
Qant d'autre part se vialt torner,&#xD;
Que il le fet tot chanceler&#xD;
.II. foiz ou plus, mes bien li poist ;&#xD;
Et force et hardemanz li croist,&#xD;
Qu'Amors li fet mout grant a?e&#xD;
Et ce que il n'avoit ha?e&#xD;
Rien nule tant come celui&#xD;
Qui se conbat ancontre lui.&#xD;
Amors et ha?ne mortex,&#xD;
Si granz qu'ainz ne fu encor tex,&#xD;
Le font si fier et corageus&#xD;
Que de neant nel tient a geus&#xD;
Meliaganz, ainz le crient mout,&#xD;
C'onques chevalier si estolt&#xD;
N'acointa mes ne ne conut,&#xD;
Ne tant ne li greva ne nut&#xD;
Nus chevaliers mes con cil fet.&#xD;
Volantiers loing de lui se tret,&#xD;
Se li ganchist et se rese,&#xD;
Que ses cos het et ses refuse.&#xD;
Et Lanceloz pas nel menace,&#xD;
Mes ferant vers la tor le chace,&#xD;
Ou la re?ne ert apoiee.&#xD;
Sovant l'a servie et loiee&#xD;
De tant que si pres l'i menoit&#xD;
Qu'a remenoir li covenoit&#xD;
Por ce qu'il ne la ve?st pas&#xD;
Se il alast avant .i. pas.&#xD;
Ensi Lanceloz mout sovant&#xD;
Le menoit arriers et avant&#xD;
Par tot la ou boen li estoit,&#xD;
Et tote voies s'arestoit&#xD;
Devant la re?ne sa dame&#xD;
Qui li a mis el cors la flame,&#xD;
Por qu'il la va si regardant ;&#xD;
Et cele flame si ardant&#xD;
Vers Meleagant le feisoit&#xD;
Que par tot la ou li pleisoit&#xD;
Le pooit mener et chacier.&#xD;
Come avugle et come eschacier&#xD;
Le mainne, mau gr? en ait il.&#xD;
Li rois voit si ataint son fil&#xD;
Qu'il ne s'a?de ne desfant ;&#xD;
Si l'an poise et pitiez l'en prant,&#xD;
S'i metra consoil se il puet.&#xD;
Mes la re?ne l'an estuet&#xD;
Proier, se il le vialt bien feire.&#xD;
Lors li coman?a a retreire :&#xD;
"Dame, je vos ai mout amee&#xD;
Et mout servie et enoree&#xD;
Puis qu'an ma baillie vos oi ;&#xD;
Onques chose feire ne soi&#xD;
Que volantiers ne la fe?sse,&#xD;
Mes que vostre enor i ve?sse.&#xD;
Or m'an randez le guerredon !&#xD;
Mes demander vos voel .i. don&#xD;
Que doner ne me devriez&#xD;
Se par amor nel fe?siez.&#xD;
Bien voi que de ceste bataille&#xD;
A mes filz le poior sanz faille,&#xD;
Ne por ce ne vos an pri mie&#xD;
Qu'il m'an poist, mes que ne l'ocie&#xD;
Lanceloz, qui en a pooir ;&#xD;
Ne vos nel devez pas voloir,&#xD;
Non pas por ce que il ne l'ait&#xD;
Bien vers vos et vers lui mesfait,&#xD;
Mes por moi, la vostre merci,&#xD;
Li dites, car je vos an pri,&#xD;
Qu'il se taigne de lui ferir.&#xD;
Ensi me porriez merir&#xD;
Mon servise, se boen vos iere.&#xD;
-Biax sire, por vostre proiere,&#xD;
Le voel ge bien, fet la re?ne.&#xD;
Se j'avoie mortel ha?ne&#xD;
Vers vostre fil, cui ge n'ain mie,&#xD;
Se m'avez vos si bien servie&#xD;
Que por ce que a gr? vos vaigne&#xD;
Voel ge mout bien que il se taigne. "&#xD;
Ceste parole ne fu mie&#xD;
Dite a consoil, ainz l'ont o?e&#xD;
Lanceloz et Meleaganz.&#xD;
Mout est qui ainme obe?ssanz&#xD;
Et mout fet tost et volentiers,&#xD;
La ou il est amis antiers,&#xD;
Ce qu'a s'amie doie plaire.&#xD;
Donc le dut bien Lanceloz faire,&#xD;
Qui plus ama que Piramus,&#xD;
S'onques nus hom pot amer plus.&#xD;
La parole o? Lanceloz,&#xD;
Ne puis que li darriens moz&#xD;
De la boche li fu colez,&#xD;
Puis qu'ele ot dit : "Qant vos volez&#xD;
Que il se taigne, jel voel bien ",&#xD;
Puis Lanceloz, por nule rien,&#xD;
Nel tochast ne ne se mest,&#xD;
Se il ocirre le dest.&#xD;
Il nel toche ne ne se muet,&#xD;
Et cil fiert lui tant com il puet,&#xD;
D'ire et de honte forssenez,&#xD;
Qant ot qu'il est a ce menez&#xD;
Que il covient por lui proier.&#xD;
Et li rois, por lui chastier,&#xD;
Est jus de la tor avalez ;&#xD;
An la bataille an est alez&#xD;
Et dist a son fil maintenant :&#xD;
"Comant ! Est or ce avenant,&#xD;
Qu'il ne te toche et tu le fiers ?&#xD;
Trop par es or cruex et fiers,&#xD;
Qu'il est au desore de toi. "&#xD;
Lors dit Meliaganz au roi,&#xD;
Qui de honte fu desjuglez :&#xD;
"Espoir vos estes avuglez ;&#xD;
Mien esciant, n'i veez gote.&#xD;
Avuglez est qui de ce dote&#xD;
Que au desor de lui ne soie.&#xD;
-Or quier, fet li rois, qui te croie,&#xD;
Que bien sevent totes ces genz&#xD;
Se tu tu diz voir ou se tu manz ;&#xD;
La verit? bien an savons. "&#xD;
Lors dit li rois a ses barons&#xD;
Que son fil arriere li traient.&#xD;
Et cil de rien ne se delaient,&#xD;
Tost ont son comandemant fet,&#xD;
Meliagant ont arriers tret.&#xD;
Mes a Lancelot arriers treire&#xD;
N'estut il pas grant force feire,&#xD;
Car mout li po?st grant enui&#xD;
Cil feire ain?ois qu'il tochast lui.&#xD;
Et lors dist li rois a son fil :&#xD;
"Si m'a?st Dex, or t'estuet il&#xD;
Pes feire et randre la re?ne.&#xD;
Tote la querele anterine&#xD;
T'estuet lessier et clamer quite.&#xD;
-Mout grant oiseuse avez or dite !&#xD;
Mout vos oi de neant debatre !&#xD;
Fuiez ! Si nos lessiez conbatre&#xD;
Et si ne vos an merlez ja. "&#xD;
Et li rois dit que si fera,&#xD;
"Que bien sai que cist t'ocirroit&#xD;
Qui conbatre vos lesseroit.&#xD;
-Il m'ocirroit ? Einz ocirroie&#xD;
Je lui mout tost et conquerroie&#xD;
Se vos ne nos destorbeiez&#xD;
Et conbatre nos lesseiez. "&#xD;
Lors dit li rois : "Se Dex me saut,&#xD;
Quanque tu diz rien ne te vaut.&#xD;
-Por coi ? fet il -Car je ne vuel.&#xD;
Ta folie ne ton orguel&#xD;
Ne cresrai pas por toi ocirre.&#xD;
Mout est fos qui sa mort desirre,&#xD;
Si con tu fez, et tu nel sez.&#xD;
Et je sai bien que tu m'an hez&#xD;
Por ce que je t'an voel garder.&#xD;
Ta mort veoir ne esgarder&#xD;
Ne me leira ja Dex, mon vuel,&#xD;
Car trop en avroie grant duel. "&#xD;
Tant li dit et tant le chastie&#xD;
Que pes et acorde ont bastie.&#xD;
La pes est tex que cil li rant&#xD;
La re?ne par tel covant&#xD;
Que Lanceloz, sanz nule aloigne,&#xD;
Quele ore que cil l'an semoigne,&#xD;
Des le jor que semont l'avra,&#xD;
Au chief de l'an se conbatra&#xD;
A Meliagant de rechief ;&#xD;
Ce n'est mie Lancelot grief.&#xD;
A la pes toz li pueples cort,&#xD;
Et devisent que a la cort&#xD;
Le roi Artus iert la bataille,&#xD;
Qui tient Bretaigne et Cornoaille ;&#xD;
La devisent que ele soit,&#xD;
S'estuet la re?ne l'otroit&#xD;
Et que Lanceloz l'acreant&#xD;
Que, se cil le fet recreant,&#xD;
Qu'ele avoec lui s'an revanra&#xD;
Ne ja nus ne la detanra.&#xD;
La re?ne ensi le creante,&#xD;
Et Lancelot vient a creante,&#xD;
Si les ont ensi acordez&#xD;
Et departiz et desarmez.&#xD;
Tel costume el pa?s avoit&#xD;
Que, puis que li uns s'an issoit,&#xD;
Que tuit li autre s'an issoient.&#xD;
Lancelot tuit bene?ssoient,&#xD;
Et ce poez vos bien savoir&#xD;
Que lors i dut grant joie avoir,&#xD;
Et si ot il sanz nule dote.&#xD;
La genz estrange asanble tote,&#xD;
Qui de Lancelot font grant joie,&#xD;
Et d?ent tuit por ce qu'il l'oie :&#xD;
"Sire, voir, mout nos esjo?smes&#xD;
Tantost con nomer vos o?smes,&#xD;
Que ser fumes a delivre&#xD;
C'or serions nos tuit delivre. "&#xD;
A cele joie ot mout grant feste,&#xD;
Que chascuns se painne et angresse&#xD;
Comant il puisse a lui tochier ;&#xD;
Cil qui plus s'an puet aprochier&#xD;
An fu plus liez que ne pot dire.&#xD;
Assez ot la et joie et ire,&#xD;
Que cil qui sont desprison?&#xD;
Sont tuit a joie abandon? ;&#xD;
Mes Meliaganz et li suen&#xD;
N'ont nule chose de lor buen,&#xD;
Einz sont pansif et mat et morne.&#xD;
Li rois de la place s'an torne&#xD;
Ne Lancelot n'i lesse mie,&#xD;
En?ois l'an mainne et cil li prie&#xD;
Que a la re?ne le maint.&#xD;
"En moi, fet li rois, ne remaint,&#xD;
Que bien a feire me resanble,&#xD;
Et Quex le seneschal ansanble&#xD;
Vos mosterrai ge, s'il vos siet. "&#xD;
A po que as piez ne l'an chiet&#xD;
Lanceloz, si grant joie en a.&#xD;
Li rois maintenant l'an mena&#xD;
En la sale, ou venue estoit&#xD;
La re?ne qui l'atandoit.&#xD;
Qant la re?ne voit le roi,&#xD;
Qui tient Lancelot par le doi,&#xD;
Si s'est contre le roi dreciee&#xD;
Et fet sanblant de correciee,&#xD;
Si s'anbruncha et ne dist mot.&#xD;
"Dame, veez ci Lancelot,&#xD;
Fet li rois, qui vos vient veoir ;&#xD;
Ce vos doit mout pleire et seoir.&#xD;
-Moi ? Sire, moi ne puet il plaire,&#xD;
De son veoir n'ai ge que faire.&#xD;
-Avoi ! Dame, ce dit li rois,&#xD;
Qui mout estoit frans et cortois,&#xD;
Ou avez vos or cest cuer pris ?&#xD;
Certes vos avez trop mespris&#xD;
D'ome qui tant vos a servie&#xD;
Qu'an ceste oirre a sovant sa vie&#xD;
Por vos mise an mortel peril,&#xD;
Et de Meliagant mon fil&#xD;
Vos a resqueusse et desfandue,&#xD;
Qui mout iriez vos a randue.&#xD;
-Sire, voir, mal l'a enploi?.&#xD;
Ja par moi ne sera noi?&#xD;
Que je ne l'an sai point de gr?. "&#xD;
Ez vos Lancelot trespans?,&#xD;
Se li respont mout belemant&#xD;
A meniere de fin amant :&#xD;
"Dame, certes, ce poise moi,&#xD;
Ne je n'os demander por coi. "&#xD;
Lanceloz mout se demantast&#xD;
Se la re?ne l'escoutast ;&#xD;
Mes por lui grever et confondre,&#xD;
Ne li vialt .i. seul mot respondre,&#xD;
Einz est an une chanbre antree.&#xD;
Et Lanceloz jusqu'a l'antree&#xD;
Des ialz et del cuer la convoie ;&#xD;
Mes as ialz fu corte la voie,&#xD;
Que trop estoit la chanbre pres,&#xD;
Et il fussent antr? apr?s&#xD;
Mout volantiers, s'il po?st estre.&#xD;
Li cuers qui plus est sire et mestre&#xD;
Et de plus grant pooir assez&#xD;
S'an est oltre apr?s li passez,&#xD;
Et li oil sont rem?s defors,&#xD;
Plain de lermes, avoec le cors.&#xD;
Et li rois, a priv? consoil,&#xD;
Dist : "Lancelot, mout me mervoil&#xD;
Que ce puet estre et don ce muet&#xD;
Que la re?ne ne vos puet&#xD;
Veoir n'aresnier ne vos vialt.&#xD;
S'ele onques a vos parler sialt,&#xD;
N'an dest or feire dangier&#xD;
Ne voz paroles estrangier&#xD;
A ce que por li fet avez.&#xD;
Or me dites, se vos savez,&#xD;
Por quel chose, por quel mesfet,&#xD;
Ele vos a tel sanblant fet.&#xD;
-Sire, or androit ne m'an gardoie,&#xD;
Mes ne li plest qu'ele me voie&#xD;
Ne qu'ele ma parole escolt ;&#xD;
Il m'an enuie et poise mout.&#xD;
-Certes, fet li rois, ele a tort,&#xD;
Que vos vos estes jusqu'a mort&#xD;
Por li en avanture mis.&#xD;
Or an venez, biax dolz amis,&#xD;
S'iroiz au seneschal parler.&#xD;
-La voel je mout, fet il, aler. "&#xD;
Au seneschal an vont andui.&#xD;
Qant Lanceloz vint devant lui,&#xD;
Se li dist au premerain mot&#xD;
Li seneschax a Lancelot :&#xD;
"Con m'as honi ! -Et je de quoi ?&#xD;
Fet Lanceloz, dites le moi ;&#xD;
Quel honte vos ai ge donc feite ?&#xD;
- Mout grant, que tu as a chief treite&#xD;
La chose que ge n'i poi treire,&#xD;
S'as fet ce que ge ne poi feire. "&#xD;
Atant li rois les lesse andeus,&#xD;
De la chanbre s'an ist toz seus ;&#xD;
Et Lanceloz au seneschal&#xD;
Anquiert s'il a e grant mal.&#xD;
"O?l, fet il, et ai encor,&#xD;
Onques n'oi plus mal que j'ai or ;&#xD;
Et je fusse morz grant piece a,&#xD;
Ne fust li rois qui de ci va,&#xD;
Qui m'a mostr? par sa piti?&#xD;
Tant de dol?or et d'amisti?&#xD;
C'onques, la ou il le sest,&#xD;
Ne me failli nule foiee,&#xD;
Qui ne me fust apareilliee&#xD;
Maintenant que il le savoit.&#xD;
Ancontre .i. bien qu'il me feisoit,&#xD;
Et Meliaganz d'autre part,&#xD;
Ses filz, qui plains est de mal art,&#xD;
Par tra?son a lui mandoit&#xD;
Les mires, si lor comandoit&#xD;
Que sor mes plaies me me?ssent&#xD;
Tex oignemanz qui m'oce?ssent.&#xD;
Ensi pere avoie et parrastre,&#xD;
Que quant li rois un boen anplastre&#xD;
Me feisoit sor mes plaies metre,&#xD;
Qui mout se volsist antremetre&#xD;
Que j'esse tost garison,&#xD;
Et ses filz, par sa tra?son,&#xD;
Le m'an feisoit tost remuer,&#xD;
Por ce qu'il me voloit tuer,&#xD;
Et metre un malv?s oignemant.&#xD;
Mes je sai bien certainnemant&#xD;
Que li rois ne le savoit mie,&#xD;
Tel murtre ne tel felenie&#xD;
Ne sofrist il an nule guise.&#xD;
Mes ne savez pas la franchise&#xD;
Que il a a ma dame faite :&#xD;
Onques ne fu par nule gaite&#xD;
Si bien gardee torz an marche&#xD;
Des le tans que Noex fist l'arche,&#xD;
Que il mialz gardee ne l'ait,&#xD;
Que ne?s veoir ne la lait&#xD;
Son fil, qui mout an est dolanz,&#xD;
Fors devant le comun des genz&#xD;
Ou devant le suen cors demainne.&#xD;
A si grant enor la demainne&#xD;
Et a demen? jusque ci&#xD;
Li frans rois, la soe merci,&#xD;
Com ele deviser le sot.&#xD;
Onques deviseor n'i ot&#xD;
Fors li, qu'ainsi le devisa&#xD;
Et li rois mout plus l'an prisa&#xD;
Por la l?aut? qu'an li vit.&#xD;
Mes est ce voirs que l'an m'a dit,&#xD;
Qu'ele a vers vos si grant corroz&#xD;
Qu'ele sa parole, oiant toz,&#xD;
Vos a vehee et escondite ?&#xD;
-Verit? vos en a l'an dite,&#xD;
Fet Lanceloz, tot a estros.&#xD;
Mes por Deu, savriez me vos&#xD;
Dire por coi ele me het ? "&#xD;
Cil respont que il ne le set,&#xD;
Einz s'an mervoille estrangemant.&#xD;
"Or soit a son comandemant ",&#xD;
Fet Lanceloz qui mialz ne puet,&#xD;
Et dit : "Congi? prandre m'estuet,&#xD;
S'irai monseignor Gauvain querre,&#xD;
Qui est antrez an ceste terre&#xD;
Et covant m'ot que il vandroit&#xD;
Au Pont desoz Eve tot droit. "&#xD;
Atant est de la chanbre issuz ;&#xD;
Devant le roi an est venuz&#xD;
Et prant congi? de cele voie.&#xD;
Li rois volantiers li otroie ;&#xD;
Mes cil qu'il avoit delivrez&#xD;
Et de prison desprisonez&#xD;
Li demandent que il feront.&#xD;
Et il dit : "Avoec moi vandront&#xD;
Tuit cil qui i voldront venir,&#xD;
Et cil qui se voldront tenir&#xD;
Lez la re?ne, si s'i taignent :&#xD;
N'est pas droiz que avoec moi vaingnent. "&#xD;
Avoec lui vont tuit cil qui voelent,&#xD;
Li? et joiant plus qu'il ne suelent.&#xD;
Avoec la re?ne remainnent&#xD;
Puceles qui joie demainnent&#xD;
Et dames et chevalier maint ;&#xD;
Mes uns toz seus n'en i remaint&#xD;
Qui mialz n'amast a retorner&#xD;
An son pa?s qu'a sejorner.&#xD;
Mes la re?ne les retient&#xD;
Por monseignor Gauvain qui vient,&#xD;
Et dit qu'ele ne se movra&#xD;
Tant que noveles an savra.&#xD;
Par tot est la novele dite&#xD;
Que tote est la re?ne quite&#xD;
Et delivr? tuit li prison,&#xD;
Si s'an iront sanz mesprison&#xD;
Qant ax pleira et boen lor iert.&#xD;
Li uns l'autre le voir an quiert,&#xD;
Onques parole autre ne tindrent&#xD;
Les genz quant tuit ansanble vindrent.&#xD;
Et de ce ne sont pas iri?&#xD;
Que li mal pas sont depeci?,&#xD;
Se va et vient qui onques vialt ;&#xD;
N'est pas ensi com estre sialt.&#xD;
Qant les genz del pa?s le sorent&#xD;
Qui a la bataille est? n'orent,&#xD;
Comant Lanceloz l'avoit fet,&#xD;
Si se sont tuit cele part tret&#xD;
Ou il sorent que il aloit,&#xD;
Car il cuident qu'au roi bel soit&#xD;
Se pris et men? li avoient&#xD;
Lancelot. Et li suen estoient&#xD;
Tuit de lor armes desgarni,&#xD;
Et por ce furent escherni,&#xD;
Que cil del pa?s arm? vindrent.&#xD;
Ne fu pas mervoille s'il prindrent&#xD;
Lancelot, qui desarmez iere.&#xD;
Tot pris le ramainnent arriere,&#xD;
Les piez liez soz son cheval.&#xD;
Et cil d?ent : "Vos feites mal,&#xD;
Seignor, car li rois nos conduit.&#xD;
Nos somes an sa garde tuit. "&#xD;
Et cil d?ent : "Nos nel savons,&#xD;
Mes ensi con pris vos avons&#xD;
Vos covandra venir a cort. "&#xD;
Novele qui tost vole et cort&#xD;
Vient au roi que ses genz ont pris&#xD;
Lancelot et si l'ont ocis.&#xD;
Qant li rois l'ot, mout l'an est grief&#xD;
Et jure assez plus que son chief&#xD;
Que cil qui l'ont mort an morront,&#xD;
Ja desfandre ne s'an porront&#xD;
Et, s'il les puet tenir ou prandre,&#xD;
Ja n'i avra mes que del pandre&#xD;
Ou de l'ardoir ou del noier.&#xD;
Et se il le voelent noier&#xD;
Ja nes an cresra a nul fuer,&#xD;
Que trop li ont mis an son cuer&#xD;
Grant duel et si grant honte faite&#xD;
Qui li devroit estre retraite&#xD;
S'il n'an estoit prise vangence ;&#xD;
Mes il l'an panra sanz dotance.&#xD;
Ceste novele par tot vait ;&#xD;
A la re?ne fu retrait,&#xD;
Qui au mangier estoit assise.&#xD;
A po qu'ele ne s'est ocise&#xD;
Maintenant que de Lancelot&#xD;
La man?onge et la novele ot ;&#xD;
Mes ele la cuide veraie&#xD;
Et tant duremant s'an esmaie&#xD;
Qu'a po la parole n'an pert,&#xD;
Mes por les genz dit en apert :&#xD;
"Mout me poise, voir, de sa mort,&#xD;
Et s'il m'an poise, n'ai pas tort,&#xD;
Qu'il vint an cest pa?s por moi,&#xD;
Por ce pesance avoir an doi ".&#xD;
Puis dit a li me?sme an bas,&#xD;
Por ce que l'en ne l'o?st pas,&#xD;
Que de boivre ne de mangier&#xD;
Ne la covient ja mes proier&#xD;
Se ce est voirs que cil morz soit&#xD;
Por la cui vie ele vivoit.&#xD;
Tantost se lieve mout dolante&#xD;
De la table, si se demante,&#xD;
Si que nus ne l'ot ne escoute.&#xD;
De li ocirre est si estoute&#xD;
Que sovant se prant a la gole ;&#xD;
Mes ainz se confesse a li sole,&#xD;
Si se repant et bat sa colpe&#xD;
Et mout se blasme et mout s'ancolpe&#xD;
Del pechi? qu'ele fet avoit&#xD;
Vers celui don ele savoit&#xD;
Qui suens avoit est? toz dis&#xD;
Et fust ancor se il fust vis.&#xD;
Tel duel a de sa crualt?&#xD;
Que mout an pert de sa biaut?.&#xD;
Sa crualt?, sa felenie&#xD;
La fet mout tainte et mout nercie,&#xD;
Et ce qu'ele voille et gene.&#xD;
Toz ses mesfez ansanble ane,&#xD;
Et tuit li revienent devant,&#xD;
Toz les recorde et dit sovant :&#xD;
"Ha ! lasse ! De coi me sovint,&#xD;
Qant mes amis devant moi vint,&#xD;
Que je nel deignai conjo?r&#xD;
Ne ne le vos onques o?r ?&#xD;
Qant mon esgart et ma parole&#xD;
Li veai, ne fis je que fole ?&#xD;
Que fole ? Ainz fis, si m'a?st Dex,&#xD;
Que felenesse et que cruex,&#xD;
Et sel cuidai ge feire a gas,&#xD;
Mes ensi nel cuida il pas,&#xD;
Se nel m'a mie pardon?.&#xD;
Nus fors moi ne li a don?&#xD;
Le mortel cop, mien esciant.&#xD;
Qant il vint devant moi riant&#xD;
Et cuida que je li fe?sse&#xD;
Grant joie et que je le ve?sse,&#xD;
Et onques veoir ne le vos,&#xD;
Ne li fu ce donc mortex cos ?&#xD;
Qant ma parole li veai,&#xD;
Tantost, ce cuit, le dessevrai&#xD;
Del cuer et de la vie ansanble.&#xD;
Cil dui cop l'ont mort, ce me sanble,&#xD;
Ne l'ont mort autre Breiban?on.&#xD;
Et Dex ! Avrai ge rean?on&#xD;
De cest murtre, de cest pechi? ?&#xD;
Nenil voir, ainz seront sechi?&#xD;
Tuit li flueve, et la mers tarie !&#xD;
Ha ! lasse ! Con fusse garie&#xD;
Et con me fust granz reconforz&#xD;
Se une foiz, ainz qu'il fust morz,&#xD;
L'esse antre mes braz tenu !&#xD;
Comant ? Certes, tot nu a nu,&#xD;
Por ce que plus an fusse a eise.&#xD;
Qant il est morz, mout sui malveise&#xD;
Que je ne faz tant que je muire.&#xD;
Don ne me doit ma vie nuire,&#xD;
Se je sui vive apr?s sa mort,&#xD;
Qant je a rien ne me deport&#xD;
S'es max non que je trai por lui ?&#xD;
Qant apr?s sa mort m'i dedui,&#xD;
Certes mout fust dolz a sa vie&#xD;
Li max don j'ai or grant anvie.&#xD;
Malveise est qui mialz vialt morir&#xD;
Que mal por son ami sofrir.&#xD;
Mes certes il m'est mout pleisant&#xD;
Que j'en aille lonc duel feisant.&#xD;
Mialz voel vivre et sofrir les cos&#xD;
Que morir et estre an repos. "&#xD;
La re?ne an tel duel estut&#xD;
.II. jorz, que ne manja ne but,&#xD;
Tant qu'an cuida qu'ele fust morte.&#xD;
Assez est qui noveles porte,&#xD;
Ein?ois la leide que la bele.&#xD;
A Lancelot vient la novele&#xD;
Que morte est sa dame et s'amie.&#xD;
Mout l'en pesa, n'en dotez mie ;&#xD;
Bien pueent savoir totes genz&#xD;
Qu'il fu mout iriez et dolanz.&#xD;
Por voir, il fu si adolez,&#xD;
S'o?r et savoir le volez,&#xD;
Que sa vie en ot an despit,&#xD;
Ocirre se volt sanz respit,&#xD;
Mes ain?ois fist une conplainte.&#xD;
D'une ceinture qu'il ot ceinte&#xD;
Noe .i. des chi?s au laz corrant,&#xD;
Et dit a lui seul an plorant :&#xD;
"Ha ! Morz ! Con m'as or agueiti?,&#xD;
Que tot sain me fez desheiti? !&#xD;
Desheitiez sui, ne mal ne sant&#xD;
Fors del duel qu'au cuer me descent.&#xD;
Cist diax est max, voire mortex.&#xD;
Ce voel je bien que il soit tex&#xD;
Et, se Deu plest, je an morrai.&#xD;
Comant ? N'autremant ne porrai&#xD;
Morir, se Damedeu ne plest ?&#xD;
Si ferai, mes que il me lest&#xD;
Cest laz antor ma gole estraindre,&#xD;
Ensi cuit bien la mort destraindre&#xD;
Tant que mal gr? suen m'ocirrai.&#xD;
( Comant ? N'autremant n'en porrai ) &#xD;
Se cez non qui de li n'ont cure,&#xD;
Ne vialt venir, mes ma ceinture&#xD;
La m'amanra trestote prise,&#xD;
Et des qu'ele iert an ma justise,&#xD;
Donc fera ele mon talant.&#xD;
Voire, mes trop vanra a lant,&#xD;
Tant sui desirranz que je l'aie. "&#xD;
Lors ne demore ne delaie,&#xD;
Einz met le laz antor sa teste&#xD;
Tant qu'antor le col li areste ;&#xD;
Et por ce que il mal se face&#xD;
Le chief de la ceinture lace&#xD;
A l'ar?on de sa sele estroit,&#xD;
Ensi que nus ne l'apar?oit ;&#xD;
Puis se let vers terre cliner,&#xD;
Si se vost feire tra?ner&#xD;
A son cheval tant qu'il estaigne,&#xD;
Une ore plus vivre ne daigne.&#xD;
Qant a terre che le voient&#xD;
Cil qui avoec lui chevalchoient,&#xD;
Si cuident que pasmez se soit,&#xD;
Que nus del laz ne s'apar?oit&#xD;
Qu'antor son col avoit laci?.&#xD;
Tot maintenant l'ont redreci?,&#xD;
Sel relievent antre lor braz&#xD;
Et si ont lors trov? le laz&#xD;
Dont il estoit ses anemis,&#xD;
Qu'anviron son col avoit mis ;&#xD;
Sel tranchent mout isnelemant :&#xD;
Mes la gorge si duremant&#xD;
Li laz justisiee li ot&#xD;
Que de piece parler ne pot,&#xD;
Qu'a po ne sont les voinnes rotes&#xD;
Del col et de la gorge totes ;&#xD;
Ne puis, se il le volsist bien,&#xD;
Ne se pot mal feire de rien.&#xD;
Ce pesoit lui qu'an le gardoit,&#xD;
A po que de duel n'en ardoit,&#xD;
Que mout volantiers s'oce?st,&#xD;
Se nus garde ne s'an pre?st.&#xD;
Et quant il mal ne se puet faire,&#xD;
Se dit : "Ha ! vix Morz deputaire,&#xD;
Morz, por Deu, don n'avoies tu&#xD;
Tant de pooir et de vertu&#xD;
Qu'ainz que ma dame m'oce?sses ?&#xD;
Espoir por ce que bien fe?sses,&#xD;
Ne volsis feire ne daignas.&#xD;
Par felenie le lessas,&#xD;
Que ja ne t'iert a el cont?.&#xD;
Ha ! quel servise et quel bont? !&#xD;
Con l'as or an boen leu assise !&#xD;
Dahez ait qui de cest servise&#xD;
Te mercie ne gr? t'an set !&#xD;
Je ne sai li quex plus me het&#xD;
Ou la vie qui me desirre&#xD;
Ou Morz qui ne me vialt ocirre.&#xD;
Ensi l'une et l'autre m'ocit ;&#xD;
Mes c'est a droit, se Dex m'a?t,&#xD;
Que maleoit gr? mien sui vis,&#xD;
Que je me desse estre ocis&#xD;
Des que ma dame la re?ne&#xD;
Me mostra sanblant de ha?ne,&#xD;
Ne ne le fist pas sanz reison,&#xD;
Einz i ot mout boene acheison,&#xD;
Mes je ne sai quex ele fu.&#xD;
Einz que s'ame alast devant D?&#xD;
Je le li esse amand&#xD;
Si richemant con li plest,&#xD;
Mes que de moi merci est.&#xD;
Dex, cist forfez, quex estre pot ?&#xD;
Bien cuit que espoir ele sot&#xD;
Que je montai sor la charrete.&#xD;
Ne sai quel blasme ele me mete&#xD;
Se cestui non, cist m'a tra?.&#xD;
S'ele por cestui m'a ha?,&#xD;
Dex, cist forfez por coi me nut ?&#xD;
Onques Amors bien ne conut&#xD;
Qui ce me torna a reproche,&#xD;
Qu'an ne porroit dire de boche&#xD;
Riens qui de par Amors venist&#xD;
Qui a reproche apartenist,&#xD;
Einz est amors et corteisie&#xD;
Quanqu'an puet feire por s'amie.&#xD;
Por m'"amie "nel fis je pas.&#xD;
Ne sai comant je die, las !&#xD;
Ne sai se die "amie "ou non,&#xD;
Ne li os metre cest sornon.&#xD;
Mes tant cuit je d'amor savoir&#xD;
Que ne me dest mie avoir&#xD;
Por ce plus vil s'ele m'amast,&#xD;
Mes ami verai me clamast&#xD;
Qant por li me sanbloit enors&#xD;
A feire quanque vialt Amors,&#xD;
Nes sor la charrete monter.&#xD;
Ce dest ele amor conter ;&#xD;
Et c'est la provance veraie,&#xD;
Amors ensi les suens essaie,&#xD;
Ensi conuist ele les suens.&#xD;
Mes ma dame ne fu pas buens&#xD;
Cist servises, bien le provai&#xD;
Au sanblant que an li trovai.&#xD;
Et tote voie ses amis&#xD;
Fist ce don maint li ont amis&#xD;
Por li honte et reproche et blasme ;&#xD;
S'ai fet ce geu don an me blasme&#xD;
Et de ma dol?or m'anertume,&#xD;
Par foi, car tex est la costume&#xD;
A cez qui d'amor rien ne sevent&#xD;
Et qui enor an honte levent,&#xD;
Mes qui enor an honte moille&#xD;
Ne la leve pas, einz la soille.&#xD;
Or sont cil d'Amors non sachant&#xD;
Qui ensi les vont despisant,&#xD;
Et mout ansus d'Amors se botent&#xD;
Qui son comandemant ne dotent.&#xD;
Car, sanz faille, mout en amande&#xD;
Qui fet ce qu'Amors li comande,&#xD;
Et tot est pardonable chose ;&#xD;
S'est failliz qui feire ne l'ose. "&#xD;
Ensi Lanceloz se demante,&#xD;
Et sa genz est lez lui dolante&#xD;
Qui le gardent et qui le tienent.&#xD;
Et antretant noveles vienent&#xD;
Que la re?ne n'est pas morte.&#xD;
Tantost Lanceloz se conforte,&#xD;
Et s'il avoit fet de sa mort,&#xD;
Devant grant duel et fier et fort,&#xD;
Encor fu bien .c.m. tanz&#xD;
La joie de sa vie granz.&#xD;
Et quant il vindrent del recet&#xD;
Pres a .vi. liues ou a set,&#xD;
Ou li rois Bademaguz iere,&#xD;
Novele que il ot mout chiere&#xD;
Li fu de Lancelot contee,&#xD;
Se l'a volantiers escotee,&#xD;
Qu'il vit et vient sains et heitiez.&#xD;
Mout an fist que bien afeitiez,&#xD;
Que la re?ne l'ala dire,&#xD;
Et ele li respont : "Biax sire,&#xD;
Qant vos le dites, bien le croi ;&#xD;
Mes s'il fust morz, bien vos otroi,&#xD;
Que je ne fusse ja mes liee.&#xD;
Trop me fust ma joie estrangiee&#xD;
S'uns chevaliers an mon servise&#xD;
Est mort recee et prise. "&#xD;
Atant li rois de li se part ;&#xD;
Et mout est la re?ne tart&#xD;
Que sa joie et ses amis veingne.&#xD;
N'a mes talant que ele teigne&#xD;
Atahine de nule chose.&#xD;
Mes novele qui ne repose,&#xD;
Einz cort toz jorz qu'ele ne fine,&#xD;
De rechief vient a la re?ne&#xD;
Que Lanceloz ocis se fust&#xD;
Por li, se feire li lest.&#xD;
Ele an est liee et sel croit bien,&#xD;
Mes nel volsist por nule rien&#xD;
Que trop li fust mesavenu.&#xD;
Et antretant ez vos venu&#xD;
Lancelot qui mout se hastoit.&#xD;
Maintenant que li rois le voit,&#xD;
Sel cort beisier et acoler ;&#xD;
Vis li est qu'il doie voler&#xD;
Tant le fet sa joie legier.&#xD;
Mes la joie font abregier&#xD;
Cil qui le lierent et pristrent.&#xD;
Li rois lor dist que mar i vindrent,&#xD;
Que tuit sont mort et confondu,&#xD;
Et il li ont tant respondu&#xD;
Qu'il cuidoient qu'il le volsist.&#xD;
"Moi desplest il, mes il vos sist,&#xD;
Fet li rois, n'a lui rien ne monte ;&#xD;
Lui n'avez vos fet nule honte,&#xD;
Se moi non, qui le conduisoie ;&#xD;
Comant qu'il soit, la honte est moie,&#xD;
Mes ja ne vos an gaberoiz&#xD;
Qant vos de moi eschaperoiz. "&#xD;
Qant Lanceloz l'ot correcier,&#xD;
De la pes feire et adrecier&#xD;
Au plus qu'il onques puet se painne&#xD;
Tant qu'il l'a feite. Lors l'en mainne&#xD;
Li rois la re?ne veoir.&#xD;
Lors ne lessa mie cheoir&#xD;
La re?ne ses ialz vers terre,&#xD;
Einz l'ala lieemant requerre,&#xD;
Si l'enora de son pooir&#xD;
Et sel fist lez li aseoir.&#xD;
Puis parlerent a lor pleisir&#xD;
De quanque lor vint a pleisir,&#xD;
Ne matiere ne lor failloit,&#xD;
Qu'Amors assez lor an bailloit.&#xD;
Et quant Lanceloz voit son eise,&#xD;
Qu'il ne dit rien que mout ne pleise&#xD;
La re?ne, lors a consoil&#xD;
A dit : "Dame, mout me mervoil&#xD;
Por coi tel sanblant me fe?stes&#xD;
Avant hier, quant vos me ve?stes,&#xD;
N'onques un mot ne me sonastes.&#xD;
A po la mort ne m'an donastes,&#xD;
Ne je n'oi tant de hardemant&#xD;
Que tant com or vos an demant&#xD;
Vos en osasse demander.&#xD;
Dame, or sui prez de l'amander,&#xD;
Mes que le forfet dit m'aiez&#xD;
Dom j'ai est? mout esmaiez. "&#xD;
Et la re?ne li reconte :&#xD;
"Comant ? Don n'estes vos honte&#xD;
De la charrete et si dotastes ?&#xD;
Mout a grant enviz i montastes&#xD;
Qant vos demorastes .ii. pas.&#xD;
Por ce, voir, ne vos vos je pas&#xD;
Ne aresnier ne esgarder.&#xD;
-Autre foiz me doint Dex garder,&#xD;
Fet Lanceloz, de tel mesfet,&#xD;
Et ja Dex de moi merci n'et&#xD;
Se vos n'estes mout grant droit.&#xD;
Dame, por Deu, tot or androit&#xD;
De moi l'amande an recevez,&#xD;
Et se vos ja le me devez&#xD;
Pardoner, por Deu, sel me dites !&#xD;
-Amis, toz an soiez vos quites,&#xD;
Fet la re?ne, oltreemant,&#xD;
Jel vos pardoing mout boenemant.&#xD;
-Dame, fet il, vostre merci,&#xD;
Mes je ne vos puis mie ci&#xD;
Tot dire quanque ge voldroie ;&#xD;
Volantiers a vos parleroie&#xD;
Plus a leisir, s'il pooit estre. "&#xD;
Et la re?ne une fenestre&#xD;
Li mostre a l'uel, non mie au doi,&#xD;
Et dit : "Venez parler a moi&#xD;
A cele fenestre anquenuit,&#xD;
Qant par ceanz dormiront tuit,&#xD;
Et si vanroiz par cel vergier.&#xD;
Ceanz antrer ne herbergier&#xD;
Ne porroiz mie vostre cors ;&#xD;
Je serai anz et vos defors,&#xD;
Que ceanz ne porroiz venir ;&#xD;
Ne je ne porrai avenir&#xD;
A vos, fors de boche ou de main,&#xD;
Et s'il vos plest, jusqu'a demain&#xD;
I serai por amor de vos.&#xD;
Asanbler ne porriens nos,&#xD;
Qu'an ma chanbre, devant moi, gist&#xD;
Kex li seneschax, qui lenguist&#xD;
Des plaies dom il est coverz.&#xD;
Et li huis ne rest mie overz,&#xD;
Einz est bien fers et bien gardez.&#xD;
Qant vos vandroiz, si vos gardez&#xD;
Que nule espie ne vos truisse.&#xD;
-Dame, fet il, la ou je puisse&#xD;
Ne me verra ja nule espie&#xD;
Qui mal i pant ne mal an die. "&#xD;
Ensi ont pris lor parlemant,&#xD;
Si departent mout lieemant.&#xD;
Lanceloz ist fors de la chanbre,&#xD;
Si liez que il ne li remanbre&#xD;
De nul de trestoz ses enuiz.&#xD;
Mes trop li demore la nuiz,&#xD;
Et li jorz li a plus dur?,&#xD;
A ce qu'il i a endur?,&#xD;
Que cent autre ou c'uns anz entiers.&#xD;
Au parlemant mout volentiers&#xD;
S'an alast, s'il fust anuiti?.&#xD;
Tant a au jor vaintre luiti?&#xD;
Que la nuiz mout noire et oscure&#xD;
L'ot mis desoz sa coverture&#xD;
Et desoz sa chape afubl?.&#xD;
Qant il vit le jor enubl?,&#xD;
Si se fet las et traveilli?,&#xD;
Et dit que mout avoit veilli?,&#xD;
S'avoit mestier de reposer.&#xD;
Bien poez antendre et gloser,&#xD;
Vos qui avez fet autretel,&#xD;
Que por la gent de son ostel&#xD;
Se fet las et se fet couchier ;&#xD;
Mes n'ot mie son lit tant chier&#xD;
Que por rien il n'i reposast,&#xD;
N'il ne po?st ne il n'osast,&#xD;
Ne il ne volsist pas avoir&#xD;
Le hardemant ne le pooir.&#xD;
Mout tost et soef s'an leva,&#xD;
Ne ce mie ne li greva&#xD;
Qu'il ne luisoit lune n'estoile,&#xD;
N'an la meison n'avoit chandoile&#xD;
Ne lanpe ne lanterne ardant.&#xD;
Ensi s'an ala regardant&#xD;
C'onques nus garde ne s'an prist,&#xD;
Einz cuidoient qu'il se dormist&#xD;
An son lit trestote la nuit.&#xD;
Sanz conpaignie et sanz conduit&#xD;
Mout tost vers le vergier s'an va,&#xD;
Que conpaignie n'i trova,&#xD;
Ot el vergier novelemant.&#xD;
Par cele fraite isnelemant&#xD;
S'an passe et vet tant que il vient&#xD;
A la fenestre et la se tient&#xD;
Si coiz qu'il n'i tost n'esternue,&#xD;
Tant que la re?ne est venue&#xD;
En une mout blanche chemise ;&#xD;
N'ot sus bliaut ne cote mise,&#xD;
Mes .i. cort mantel ot desus,&#xD;
D'escarlate et de cisemus.&#xD;
Qant Lanceloz voit la re?ne&#xD;
Qui a la fenestre s'acline,&#xD;
Qui de gros fers estoit ferree,&#xD;
D'un dolz salu l'a saluee,&#xD;
Et ele .i. autre tost li rant,&#xD;
Que mout estoient desirrant&#xD;
Il de li et ele de lui.&#xD;
De vilenie ne d'enui&#xD;
Ne tienent parlemant ne plet.&#xD;
Li uns pres de l'autre se tret&#xD;
Et andui main a main se tienent.&#xD;
De ce que ansanble ne vienent&#xD;
Lor poise mout a desmesure,&#xD;
Qu'il an blasment la ferrere.&#xD;
Mes de ce Lanceloz se vante&#xD;
Que s'a la re?ne atalante,&#xD;
Avoec li leanz anterra,&#xD;
Ja por les fers ne remanra.&#xD;
Et la re?ne li respont :&#xD;
"Ne veez vos con cist fer sont&#xD;
Roide a ploier et fort a fraindre ?&#xD;
Ja tant ne les porroiz destraindre&#xD;
Ne tirer a vos ne sachier&#xD;
Que les po?ssiez arachier.&#xD;
-Dame, fet il, or ne vos chaille !&#xD;
Ja ne cuit que fers rien i vaille ;&#xD;
Rien fors vos ne me puet tenir&#xD;
Que bien ne puisse a vos venir.&#xD;
Se vostre congiez le m'otroie,&#xD;
Tote m'est delivre la voie,&#xD;
Mes se il bien ne vos agree,&#xD;
Donc m'est ele si anconbree&#xD;
Que n'i passeroie por rien.&#xD;
-Certes, fet ele, jel voel bien,&#xD;
Mes voloirs pas ne vos detient ;&#xD;
Mes tant atandre vos covient&#xD;
Que an mon lit soie couchiee,&#xD;
Que de noise ne vos meschiee,&#xD;
Qu'il n'i avroit geu ne deport&#xD;
Se li seneschax qui ci dort&#xD;
S'esveilloit ja por vostre noise.&#xD;
Por c'est bien droiz que je m'an voise,&#xD;
Qu'il n'i porroit nul bien noter&#xD;
Se il me veoit ci ester.&#xD;
-Dame, fet il, or alez donques,&#xD;
Mes de ce ne dotez vos onques&#xD;
Que je i doie noise faire.&#xD;
Si soef an cuit les fers traire&#xD;
Que ja ne m'an traveillerai&#xD;
Ne nelui n'an esveillerai. "&#xD;
Atant la re?ne s'an torne&#xD;
Et cil s'aparoille et atorne&#xD;
De la fenestre desconfire.&#xD;
As fers se prant et sache et tire&#xD;
Si que trestoz ploier les fet&#xD;
Et que fors de lor leus les tret.&#xD;
Mes si estoit tranchanz li fers&#xD;
Que del doi mame jusqu'as ners&#xD;
La premiere ongle s'an creva,&#xD;
Et de l'autre doi se trancha&#xD;
La premerainne jointe tote,&#xD;
Et del sanc qui jus an degote&#xD;
Ne des plaies nule ne sant&#xD;
Cil qui a autre chose antant.&#xD;
La fenestre n'est mie basse,&#xD;
Neporquant Lanceloz i passe&#xD;
Mout tost et mout delivremant.&#xD;
An son lit trueve Kex dormant&#xD;
Et puis vint au lit la re?ne,&#xD;
Si l'aore et se li ancline,&#xD;
Car an nul cors saint ne croit tant.&#xD;
Et la re?ne li estant&#xD;
Ses braz ancontre, si l'anbrace,&#xD;
Estroit pres de son piz le lace,&#xD;
Si l'a lez li an son lit tret&#xD;
Et le plus bel sanblant li fet&#xD;
Que ele onques feire li puet,&#xD;
Que d'Amors et del cuer li muet.&#xD;
D'Amors vient qu'ele le conjot.&#xD;
Et s'ele a lui grant amor ot,&#xD;
Et il .c. mile tanz a li,&#xD;
Car a toz autres cuers failli&#xD;
Amors avers qu'au suen ne fist ;&#xD;
Mes an son cuer tote reprist&#xD;
Amors et fu si anterine&#xD;
Qu'an toz autres cuers fu frarine.&#xD;
Or a Lanceloz quanqu'il vialt&#xD;
Qant la re?ne an gr? requialt&#xD;
Sa conpaignie et son solaz,&#xD;
Qant il la tient antre ses braz&#xD;
Et ele lui antre les suens.&#xD;
Tant li est ses jeus dolz et buens&#xD;
Et del beisier et del santir&#xD;
Que il lor avint sanz mantir&#xD;
Une joie et une mervoille&#xD;
Tel c'onques ancor sa paroille&#xD;
Ne fu o?e ne se?e,&#xD;
Qu'an conte ne doit estre dite.&#xD;
Des joies fu la plus eslite&#xD;
Et la plus delitable cele&#xD;
Que li contes nos test et cele.&#xD;
Mout ot de joie et de deduit&#xD;
Lanceloz, tote cele nuit.&#xD;
Mes li jorz vient qui mout li grieve,&#xD;
Qant de lez s'amie se lieve.&#xD;
Au lever fu il droiz martirs,&#xD;
Tant li fu gri?s li departirs,&#xD;
Car il i suefre grant martire.&#xD;
Ses cuers ad?s cele part tire&#xD;
Ou la re?ne se remaint.&#xD;
N'a pooir que il l'an remaint,&#xD;
Que la re?ne tant li plest&#xD;
Qu'il n'a talant que il la lest ;&#xD;
Li cors s'an vet, li cuers sejorne.&#xD;
Droit vers la fenestre s'an torne,&#xD;
Mes de son sanc tant i remaint&#xD;
Que li drap sont tachi? et taint&#xD;
Del sanc qui che? de ses doiz.&#xD;
Mout s'an part Lanceloz destroiz,&#xD;
Plains de sopirs et plains de lermes.&#xD;
Del rasanbler n'est pas pris termes,&#xD;
Ce poise lui, mes ne puet estre.&#xD;
A enviz passe a la fenestre,&#xD;
S'i antra il mout volantiers.&#xD;
N'avoit mie les doiz antiers,&#xD;
Que mout fort s'i estoit bleciez,&#xD;
Et s'a il les fers redreciez&#xD;
Et remis an lor leus arriere,&#xD;
Si que ne devant ne derriere&#xD;
N'an l'un ne an l'autre cost?&#xD;
Ne pert qu'an an est ost&#xD;
Nus des fers ne tret ne ploi?.&#xD;
Au departir a soploi?&#xD;
A la chanbre et fet tot autel&#xD;
Con s'il fust devant .i. autel.&#xD;
Puis s'an part a mout grant angoisse,&#xD;
N'ancontre home qui le conoisse,&#xD;
Tant qu'an son ostel est venuz.&#xD;
An son lit se couche toz nuz,&#xD;
Si c'onques nelui n'i esvoille.&#xD;
Et lors a primes se mervoille&#xD;
De ses doiz qu'il trueve plaiez ;&#xD;
Mes de rien n'an est esmaiez&#xD;
Que au traire les fers del mur&#xD;
De la fenestre se ble?a ;&#xD;
Por ce pas ne s'an corre?a,&#xD;
Car il se volsist mialz del cors&#xD;
Andeus les braz avoir traiz fors&#xD;
Que il ne fust oltre passez ;&#xD;
Mes s'il se fust aillors quassez&#xD;
Et si laidemant anpiriez,&#xD;
Mout an fust dolanz et iriez.&#xD;
La re?ne la matinee,&#xD;
Dedanz sa chanbre ancortinee,&#xD;
Se fu mout soef andormie ;&#xD;
De ses dras ne se gardoit mie&#xD;
Que il fussent tachi? de sanc,&#xD;
Einz cuidoit qu'il fussent mout blanc&#xD;
Et mout bel et mout avenant.&#xD;
Et Meliaganz, maintenant&#xD;
Qu'il fu vestuz et atornez,&#xD;
S'an est vers la chanbre tornez&#xD;
Ou la re?ne se gisoit.&#xD;
Veillant la trueve et les dras voit&#xD;
Del fres sanc tachiez et gotez,&#xD;
S'en a ses conpaignons botez,&#xD;
Et com aparcevanz de mal,&#xD;
Vers le lit Kex le seneschal&#xD;
Esgarde et voit les dras tachiez&#xD;
De sanc, que la nuit, ce sachiez,&#xD;
Furent ses plaies escrevees ;&#xD;
Et dit : "Dame, or ai ge trovees&#xD;
Tex anseignes con je voloie !&#xD;
Bien est voirs que mout se foloie&#xD;
Qui de fame garder se painne,&#xD;
Son travail i pert et sa painne,&#xD;
Qu'ainz la pert cil qui plus la garde&#xD;
Que cil qui ne s'an done garde.&#xD;
De moi vos a il bien gardee,&#xD;
Mes enuit vos a regardee&#xD;
Kex li seneschax mal gr? suen,&#xD;
S'a de vos e tot son buen,&#xD;
Et il sera mout bien prov?.&#xD;
-Comant ? fet ele. -J'ai trov?&#xD;
Sanc an vos dras qui le tesmoingne,&#xD;
Puis qu'a dire le me besoigne.&#xD;
Par ce le sai, par ce le pruis,&#xD;
Que an voz dras et es suens truis&#xD;
Le sanc qui che? de ses plaies,&#xD;
Ce sont ansaignes bien veraies. "&#xD;
Lors primes la re?ne vit&#xD;
Et an l'un et an l'autre lit&#xD;
Les dras sanglanz, si s'an mervoille ;&#xD;
Honte en ot, si devint vermoille&#xD;
Et dist : "Se Damedex me gart,&#xD;
Ce sanc que an mes dras regart&#xD;
Onques ne l'i aporta Ques,&#xD;
Einz m'a enuit seni? li nes,&#xD;
De mon nes fu au mien espoir. "&#xD;
Et ele cuide dire voir.&#xD;
"Par mon chief, fet Meleaganz,&#xD;
Quanque vos dites est neanz.&#xD;
N'i a mestier parole fainte,&#xD;
Que provee estes et atainte,&#xD;
Et bien sera li voirs provez. "&#xD;
Lors dit : "Seignor, ne vos movez ! "&#xD;
As gardes qui iluec estoient,&#xD;
"Et gardez que ost? ne soient&#xD;
Li drap del lit tant que je veigne.&#xD;
Je voel que li rois droit me teigne&#xD;
Qant la chose vee avra. "&#xD;
Lors le quist tant qu'il le trova,&#xD;
Si se lesse a ses piez cheoir&#xD;
Et dit : "Sire, venez veoir&#xD;
Ce don garde ne vos prenez.&#xD;
La re?ne veoir venez,&#xD;
Si verroiz mervoilles provees&#xD;
Que j'ai vees et trovees.&#xD;
Mes ain?ois que vos i ailliez,&#xD;
Vos pri que vos ne me failliez&#xD;
De justise ne de droiture.&#xD;
Bien savez an quel aventure&#xD;
Por la re?ne ai mon cors mis,&#xD;
Dom vos estes mes anemis,&#xD;
Que por moi la faites garder.&#xD;
Hui matin l'alai regarder&#xD;
Qu'avoec li gist Kex chasque nuit.&#xD;
Sire, por Deu, ne vos enuit&#xD;
S'il m'an poise et se je m'an plaing,&#xD;
Car mout me vient a grant desdaing&#xD;
Qant ele me het et despist&#xD;
Et Kex o li chasque nuit gist.&#xD;
-Tes ! fet li rois, je nel croi pas.&#xD;
-Sire, or venez veoir les dras,&#xD;
Comant Kex les a conreez.&#xD;
Qant ma parole ne creez,&#xD;
En?ois cuidiez que je vos mante,&#xD;
Les dras et la coute sanglante&#xD;
Des plaies Kex vos mosterrai.&#xD;
-Or i alons, si le verrai,&#xD;
Fet li rois, que veoir le voel,&#xD;
Le voir m'an aprendront mi oel. "&#xD;
Li rois tot maintenant s'an va&#xD;
Jusqu'an la chanbre ou il trova&#xD;
La re?ne qui se levoit.&#xD;
Les dras sanglanz an son lit voit&#xD;
Et el lit Kex autresimant,&#xD;
Et dist : "Dame, or vet malemant&#xD;
Se c'est voirs que mes filz m'a dit. "&#xD;
Ele respont : "Se Dex m'a?t,&#xD;
Onques ne fu, ne?s de songe,&#xD;
Contee si male man?onge.&#xD;
Je cuit que Kex li seneschax&#xD;
Est si cortois et si leax&#xD;
Que il n'an fet mie a mescroire,&#xD;
Et je ne regiet mie an foire&#xD;
Mon cors ne n'an faz livreison.&#xD;
Certes, Kex n'est mie tex hom&#xD;
Qu'il me reque?st tel outrage&#xD;
Ne je n'en oi onques corage&#xD;
Del faire ne ja ne l'avrai.&#xD;
-Sire, mout boen gr? vos savrai,&#xD;
Fet Meleaganz a son pere,&#xD;
Se Kex son outrage conpere,&#xD;
Si que la re?ne i ait honte.&#xD;
A vos tient la justise et monte,&#xD;
Et je vos an requier et pri.&#xD;
Le roi Artus a Kex tra?,&#xD;
Son seignor, qui tant le creoit&#xD;
Que comandee li avoit&#xD;
La rien que plus ainme an cest monde.&#xD;
-Sire, or sofrez que je responde,&#xD;
Fet Kex, et si m'escondirai.&#xD;
Ja Dex, quant de cest siegle irai,&#xD;
Ne me face pardon a l'ame&#xD;
Se onques jui avoec ma dame.&#xD;
Certes, mialz voldroie estre morz&#xD;
Que tex leidure ne tiex torz&#xD;
Fust par moi quis vers mon seignor ;&#xD;
Et ja mes Dex sant? graignor&#xD;
Que j'ai or androit ne me doint,&#xD;
Einz me praigne morz an cest point&#xD;
Se je onques le me pansai.&#xD;
Mes itant de mes plaies sai&#xD;
Qu'annuit m'ont seinni? a plant?,&#xD;
S'an sont mi drap ansanglant?.&#xD;
Por ce vostre filz me mescroit,&#xD;
Mes certes il n'i a nul droit. "&#xD;
Et Meleaganz li respont :&#xD;
"Si m'a?st Dex, tra? vos ont&#xD;
Li deable, li vif mauf? ;&#xD;
Trop fustes enuit eschauf?,&#xD;
Et por ce que trop vos grevastes,&#xD;
Voz plaies sanz dote escrevastes.&#xD;
Ne vos i valt neant contrueve :&#xD;
Li sans d'anbedeus parz le prueve ;&#xD;
Bien le veons et bien i pert.&#xD;
Droiz est que son forfet conpert&#xD;
Que si est provez et repris.&#xD;
Einz chevaliers de vostre pris&#xD;
Ne fist si grant descovenue,&#xD;
Si vos an est honte avenue.&#xD;
-Sire, sire, fet Kex au roi,&#xD;
Je desfandrai ma dame et moi&#xD;
De ce que vostre filz m'amez.&#xD;
An poinne et an travail me met,&#xD;
Mes certes a tort me travaille.&#xD;
-Vos n'avez mestier de bataille,&#xD;
Fet li rois, que trop vos dolez.&#xD;
-Sire, se sofrir le volez,&#xD;
Ensi malades con je sui&#xD;
Me conbatrai ancontre lui&#xD;
Et mosterrai que je n'ai colpe&#xD;
An cest blasme don il m'ancolpe. "&#xD;
Et la re?ne mand? ot&#xD;
Tot celeemant Lancelot,&#xD;
Et dit au roi que ele avra&#xD;
.I. chevalier qui desfandra&#xD;
Le seneschal de ceste chose&#xD;
Vers Meleagant, se il ose.&#xD;
Et Meleaganz dist tantost :&#xD;
"Nus chevaliers ne vos en ost&#xD;
Vers cui la bataille n'anpraigne&#xD;
Tant que li uns vaincuz remaingne,&#xD;
Nes se ce estoit uns jaianz. "&#xD;
Atant vint Lanceloz leanz ;&#xD;
Des chevaliers i ot tel rote&#xD;
Que plainne an fu la sale tote.&#xD;
Maintenant que il fu venuz,&#xD;
Oiant toz, juenes et chenuz,&#xD;
La re?ne la chose conte&#xD;
Et dit : "Lancelot, ceste honte&#xD;
M'a ci Meleaganz amise ;&#xD;
An mescreance m'an a mise&#xD;
Vers trestoz ces qui l'osent dire&#xD;
Se vos ne l'an feites desdire.&#xD;
Mes dras et les suens de sanc tainz,&#xD;
Et dit que toz an iert atainz&#xD;
Se vers lui ne se puet desfandre&#xD;
Ou se autres ne vialt anprandre&#xD;
La bataille por lui aidier.&#xD;
-Ja ne vos an covient pleidier,&#xD;
Fet Lanceloz, la ou je soie.&#xD;
Ja Deu ne place qu'an mescroie&#xD;
Ne vos ne lui de tel afeire.&#xD;
Prez sui de la bataille feire,&#xD;
Que onques ne le se pansa.&#xD;
Se an moi point de desfanse a,&#xD;
A mon pooir l'an desfandrai,&#xD;
Por lui la bataille anprandrai. "&#xD;
Et Meleaganz avant saut&#xD;
Et dit : "Se Damedex me saut,&#xD;
Ce voel je bien, et mout me siet ;&#xD;
Ja ne pant nus que il me griet ! "&#xD;
Et Lanceloz dist : "Sire rois,&#xD;
Je sai de quauses et de lois&#xD;
Et de plez et de jugemanz,&#xD;
Ne doit estre sanz seiremanz&#xD;
Bataille de tel mescreance. "&#xD;
Et Meleaganz sanz dotance&#xD;
Li respont mout isnelemant :&#xD;
"Bien i soient li seiremant&#xD;
Et veignent li saint or androit,&#xD;
Que je sai bien que je ai droit. "&#xD;
Et Lanceloz ancontre dit :&#xD;
"Onques, se Damedex m'a?t,&#xD;
Quex le seneschal ne conut&#xD;
Qui de tel chose le mescrut. "&#xD;
Maintenant lor armes demandent,&#xD;
Lor chevax amener comandent ;&#xD;
L'an lor amainne, arm? se sont,&#xD;
Vaslet les arment, arm? sont,&#xD;
Et ja resont li saint fors tret.&#xD;
Meleaganz avant se tret&#xD;
Et Lanceloz dejoste lui,&#xD;
Si s'agenoillent anbedui,&#xD;
Et Meleaganz tant sa main&#xD;
Aus sainz et jure tot de plain :&#xD;
"Ensi m'a?st Dex et li sainz,&#xD;
Kex li seneschaus fu conpainz&#xD;
Enuit la re?ne an son lit&#xD;
Et de li ot tot son delit.&#xD;
-Et je t'an lief come parjur,&#xD;
Fet Lanceloz, et si rejur&#xD;
Qu'il n'i jut ne ne la santi.&#xD;
Et de celui qui a manti&#xD;
Praigne Dex, se lui plest, vangence&#xD;
Et face voire demostrance.&#xD;
Mes ancor .i. autre an ferai&#xD;
Des seiremanz et jurerai,&#xD;
Cui qu'il enuit ne cui qu'il poist,&#xD;
Que se il hui venir me loist&#xD;
De Meleagant au desus,&#xD;
Tant m'a?st Dex et neant plus&#xD;
Et ces reliques qui sont ci,&#xD;
Que ja de lui n'avrai merci. "&#xD;
Li rois de rien ne s'esjo?&#xD;
Qant cestui sairemant o?.&#xD;
Qant li seiremant furent fet,&#xD;
Lor cheval lor furent fors tret,&#xD;
Bel et boen de totes bontez.&#xD;
Sor le suen est chascuns montez,&#xD;
Et li uns contre l'autre muet&#xD;
Tant con chevax porter le puet,&#xD;
Et es plus granz cors des chevax&#xD;
Fiert li uns l'autre des vasax&#xD;
Si qu'il ne lor remaint nes poinz&#xD;
Des deus lances tres qu'anz es poinz.&#xD;
Et li uns l'autre a terre porte,&#xD;
Mes ne font mie chiere morte,&#xD;
Que tot maintenant se relievent&#xD;
Et tant com il pueent se grievent&#xD;
Aus tranchanz des espees nues.&#xD;
Les estanceles vers les nues&#xD;
Totes ardanz des hiaumes saillent.&#xD;
Par si grant ire s'antrasaillent&#xD;
As espees que nues tienent,&#xD;
Que si com eles vont et vienent,&#xD;
S'antrancontrent et s'antrefierent,&#xD;
Ne tant reposer ne se quierent&#xD;
Qu'aleinne reprandre lor lor loise.&#xD;
Li rois, cui mout an grieve et poise,&#xD;
En a la re?ne apelee,&#xD;
Qui apoier s'estoit alee&#xD;
Amont as loges de la tor :&#xD;
Por Deu, li dist, le Criator,&#xD;
Que ele departir les lest !&#xD;
"Tot quanque vos an siet et plest,&#xD;
Fet la re?ne a boene foi,&#xD;
Ja n'an feroiz rien contre moi. "&#xD;
Lanceloz a bien antandu&#xD;
Que la re?ne a respondu&#xD;
A ce que li rois li requiert,&#xD;
Ja puis conbatre ne se quiert,&#xD;
Einz a tantost guerpi le chaple,&#xD;
Et Meleaganz fiert et chaple&#xD;
Sor lui, que reposer ne quiert ;&#xD;
Et li rois antre deus se fiert&#xD;
Et tient son fil qui dit et jure&#xD;
Que il n'a de pes feire cure :&#xD;
"Bataille voel, n'ai soing de peis. "&#xD;
Et li rois li dit : "Car te teis&#xD;
Et me croi, si feras que sages.&#xD;
Ja certes hontes ne domages&#xD;
Ne t'an vandra se tu me croiz,&#xD;
Mes fei ice que feire doiz.&#xD;
Don ne te sovient il que tu&#xD;
As an la cort le roi Artu&#xD;
Contre lui bataille arramie ?&#xD;
Et de ce ne dotes tu mie&#xD;
Que il ne te soit granz enors,&#xD;
Se la te vient biens, plus qu'aillors. "&#xD;
Ce dit li rois por essaier&#xD;
Se il le porroit esmaier,&#xD;
Tant qu'il l'apeise et ses depart.&#xD;
Et Lanceloz, cui mout fu tart&#xD;
De monseignor Gauvain trover,&#xD;
An vient congi? querre et rover&#xD;
Au roi et puis a la re?ne.&#xD;
Par le congi? d'ax s'achemine&#xD;
Vers le Pont soz Eve corrant,&#xD;
Si ot apr?s lui rote grant&#xD;
Des chevaliers qui le suioient,&#xD;
Mes assez de tex i aloient&#xD;
Don bel li fust s'il remassissent.&#xD;
Lor jornees mout bien fornissent,&#xD;
Tant que le Pont soz Eve aprochent,&#xD;
Mes d'une liue ancor n'i tochent.&#xD;
En?ois que pres del pont venissent&#xD;
Et que il veoir le po?ssent,&#xD;
Uns nains a l'encontre lor vint&#xD;
Sor un grant chaceor, et tint&#xD;
Une corgiee por chacier&#xD;
Son chaceor et menacier.&#xD;
Et maintenant a demand?,&#xD;
Si con il li fu comand? :&#xD;
"Li quex de vos est Lanceloz ?&#xD;
Nel me celez, je sui des voz,&#xD;
Mes dites le seremant,&#xD;
Que por voz granz biens le demant. "&#xD;
Lanceloz li respont por lui&#xD;
Et dit il me?smes : "Je sui&#xD;
Cil que tu demandes et quiers.&#xD;
-Ha ! Lancelot, frans chevaliers,&#xD;
Leisse ces gens et si me croi,&#xD;
Vien t'an toz seus ansanble o moi,&#xD;
Qu'an mout boen leu mener te voel.&#xD;
Ja nus ne t'an siue por l'uel,&#xD;
Einz vos atandent ci androit&#xD;
Que nos revandrons or endroit. "&#xD;
Cil qui de nul mal ne se dote&#xD;
A fet remenoir sa gent tote&#xD;
Et siust le nain qui tra? l'a ;&#xD;
Et sa gent qui l'atendent la&#xD;
Le pueent longuemant atandre,&#xD;
Que cil n'ont nul talant del randre&#xD;
Qui l'ont pris et seisi an sont.&#xD;
Et sa gent si grant duel an font&#xD;
De ce qu'il ne vient ne repeire&#xD;
Qu'il ne sevent qu'il puissent feire.&#xD;
Tuit d?ent que tra?z les a&#xD;
Li nains, et si lor an pesa,&#xD;
Folie seroit de l'anquerre.&#xD;
Dolant le comancent a querre,&#xD;
Mes ne sevent ou il le truissent&#xD;
Ne quele part querre le puissent.&#xD;
S'an prenent consoil tuit ansanble ;&#xD;
A ce s'acordent, ce me sanble,&#xD;
Li plus resnable et li plus sage&#xD;
Qu'il an iront jusqu'au passage&#xD;
Del Pont soz Eve, qui est pres,&#xD;
Et querront Lancelot apr?s&#xD;
Par le los monseignor Gauvain,&#xD;
S'il le truevent n'a bois n'a plain.&#xD;
A cest consoil trestuit s'acordent,&#xD;
Si bien que de rien ne se tordent.&#xD;
Vers le Pont soz Eve s'an vont,&#xD;
Et tantost qu'il vienent au pont&#xD;
Del pont trabuchi? et che?&#xD;
An l'eve qui estoit parfonde.&#xD;
Une ore essort et autre afonde,&#xD;
Or le voient et or le perdent.&#xD;
Il vienent la et si l'aerdent&#xD;
A rains, a perches et a cros.&#xD;
N'avoit que le hauberc el dos&#xD;
Et sor le chief le hiaume assis,&#xD;
Qui des autres valoit bien dis,&#xD;
Et les chauces de fer chauciees&#xD;
De sa suor anru?lliees,&#xD;
Car mout avoit sofferz travauz&#xD;
Et mainz perils et mainz asauz&#xD;
Avoit trespassez et vaincuz.&#xD;
Sa lance estoit et ses escuz&#xD;
Et ses chevax a l'autre rive.&#xD;
Mes ne cuident pas que il vive&#xD;
Cil qui l'ont tret de l'eve fors,&#xD;
Car il en avoit mout el cors,&#xD;
Ne des que tant qu'il l'ot randue&#xD;
N'ont de lui parole antandue.&#xD;
Mes quant sa parole et sa voiz&#xD;
Rot, son cuer delivre et sa doiz,&#xD;
Qu'an le pot o?r et antandre,&#xD;
Au plus tost que il s'i pot prandre&#xD;
A la parole, se s'i prist,&#xD;
Lu?s de la re?ne requist&#xD;
A ces qui devant lui estoient&#xD;
Se nule novele an savoient.&#xD;
Et cil qui li ont respondu,&#xD;
D'avoec le roi Bademagu&#xD;
D?ent qu'ele ne part nule ore,&#xD;
Qui mout la sert, et mout l'enore.&#xD;
"Vint la puis nus an ceste terre,&#xD;
Fet messire Gauvains, requerre ? "&#xD;
Et il respondirent : "O?l !&#xD;
Lanceloz del Lac, font se il,&#xD;
Qui passa au Pont de l'Espee,&#xD;
Si l'a resqueusse et delivree&#xD;
Et avoec nos autres trestoz.&#xD;
Mes tra?z nos en a uns goz,&#xD;
Uns nains bo?uz et rechigniez,&#xD;
Laidemant nos a engigniez,&#xD;
Qui Lancelot nos a fortret ;&#xD;
Nos ne savons qu'il a mesfet.&#xD;
-Et quant ? fet messire Gauvains.&#xD;
-Sire, hui nos a ce fet li nains,&#xD;
Mout pres de ci, quant il et nos&#xD;
Veniemes ancontre vos.&#xD;
-Et comant s'est il contenuz&#xD;
Puis qu'an cest pa?s fu venuz ? "&#xD;
Et cil li comancent a dire,&#xD;
Si li recontent tire a tire&#xD;
Si c'un tot seul mot n'i obl?ent,&#xD;
Et de la re?ne li d?ent&#xD;
Qu'ele l'atant et dit por voir&#xD;
Que riens ne la feroit movoir&#xD;
Del pa?s, tant qu'ele le voie,&#xD;
Por novele que ele en oie.&#xD;
Messire Gauvains lor respont :&#xD;
"Qant nos partirons de cest pont,&#xD;
Irons nos querre Lancelot. "&#xD;
N'i a un seul qui mialz ne lot&#xD;
Qu'a la re?ne aillent en?ois,&#xD;
Si le fera querre li rois,&#xD;
Car il cuident qu'an tra?son&#xD;
L'ait fet ses filz metre an prison,&#xD;
Meleaganz, qui mout le het.&#xD;
Ja an leu, se li rois le set,&#xD;
Ne sera qu'il nel face randre,&#xD;
Des ore se pueent atandre.&#xD;
A cest consoil tuit s'acorderent,&#xD;
Tant que vers la cort s'aprocherent,&#xD;
Ou la re?ne et li rois erent,&#xD;
Et tot maintenant s'aroterent &#xD;
Et Kex avoec, li seneschax,&#xD;
Et s'i estoit li desleax,&#xD;
De tra?son plains et conblez,&#xD;
Qui mout laidemant a troblez&#xD;
Por Lancelot toz ces qui vienent.&#xD;
Por mort et por tra? se tienent,&#xD;
S'an font grant duel, que mout lor poise.&#xD;
N'est pas la novele cortoise&#xD;
Qui la re?ne cest duel porte ;&#xD;
Neporquant ele s'an deporte&#xD;
Au plus belemant qu'ele puet.&#xD;
Por monseignor Gauvain l'estuet&#xD;
Auques esjo?r, si fet ele.&#xD;
Et neporquant mie ne cele&#xD;
Son duel, que auques n'i apeire.&#xD;
Et joie et duel li estuet feire :&#xD;
Por Lancelot a le cuer vain,&#xD;
Et contre monseignor Gauvain&#xD;
Mostre sanblant de passejoie.&#xD;
N'i a nul qui la novele oie,&#xD;
Ne soit dolanz et esperduz,&#xD;
De Lancelot qui est perduz.&#xD;
Sa venue et sa conuissance ;&#xD;
Mes tel duel a et tel pesance&#xD;
De Lancelot qui est tra?z&#xD;
Que maz an est et esba?z.&#xD;
Et la re?ne le semont&#xD;
Et prie qu'aval et amont&#xD;
Par sa terre querre le face,&#xD;
Tot sanz demore et sanz espace,&#xD;
Et messire Gauvains et Ques,&#xD;
Un trestot seul n'i a rem?s&#xD;
Qui de ce nel prit et semoingne.&#xD;
"Sor moi lessiez ceste besoigne,&#xD;
Fet li rois, si n'an parlez ja,&#xD;
Que j'en preiez grant piece a ;&#xD;
Tot sanz proiere et sanz requeste&#xD;
Ferai bien feire ceste anqueste. "&#xD;
Chascuns l'en ancline et soploie.&#xD;
Li rois maintenant i envoie,&#xD;
Par son r?aume, ses messages,&#xD;
Sergenz bien conez et sages,&#xD;
Qui ont par tote la contree&#xD;
De lui novele demandee.&#xD;
Par tot ont la novele anquise,&#xD;
Mes n'en ont nule voire aprise ;&#xD;
N'an troverent point, si s'an tornent&#xD;
La ou li chevalier sejornent,&#xD;
Gauvains et Kex et tuit li autre,&#xD;
Qui d?ent que lance sor fautre,&#xD;
Trestuit arm?, querre l'iront,&#xD;
Ja autrui n'i anvoieront.&#xD;
Un jor apr?s mangier estoient&#xD;
Tuit an la sale ou il s'armoient,&#xD;
S'estoit venu a l'estovoir,&#xD;
Qu'il n'i avoit que del movoir,&#xD;
Qant uns vaslez leanz antra&#xD;
Et parmi aus oltre passa&#xD;
Tant qu'il vint devant la re?ne,&#xD;
Qui n'avoit pas color rosine,&#xD;
Que por Lancelot duel avoit&#xD;
Tel, don noveles ne savoit,&#xD;
Que la color en a muee.&#xD;
Et li vaslez l'a saluee&#xD;
Et le roi qui de li fu pres&#xD;
Et puis les autres toz apr?s,&#xD;
Et Queus et monseignor Gauvain.&#xD;
Unes letres tint an sa main,&#xD;
Ses tant le roi et il les prant.&#xD;
A tel qui de rien n'i mesprant&#xD;
Les fist li rois, oiant toz, lire.&#xD;
Cil qui les lut lor sot bien dire&#xD;
Ce qu'il vit escrit an l'alue,&#xD;
Et dit que Lanceloz salue&#xD;
Le roi, come son boen seignor,&#xD;
Si le mercie de l'enor&#xD;
Qu'il li a fet et del servise,&#xD;
Come cil qui est a devise&#xD;
Trestoz an son comandemant.&#xD;
Et sachiez bien certainnemant&#xD;
Qu'il est avoec le roi Artu,&#xD;
Plains de sant? et de vertu,&#xD;
Et dit qu'a la re?ne mande&#xD;
C'or s'an vaigne, se le comande,&#xD;
Et messire Gauvains et Ques ;&#xD;
Et si a entresaignes tes&#xD;
Qu'il durent croire et bien le crurent.&#xD;
Mout li? et mout joiant an furent.&#xD;
De joie bruit tote la corz,&#xD;
Et l'andemain, quant il ert jorz,&#xD;
D?ent qu'il s'an voldront torner.&#xD;
Et quant ce vint a l'ajorner,&#xD;
Si s'aparoillent et atornent,&#xD;
Lievent et montent, si s'an tornent.&#xD;
Et li rois les silt et conduit&#xD;
A grant joie et a grant deduit&#xD;
Une grant piece de la voie.&#xD;
Fors de sa terre les convoie,&#xD;
Et quant il les en ot fors mis,&#xD;
A la re?ne a congi? pris&#xD;
Et puis a toz comunemant.&#xD;
La re?ne mout sagemant&#xD;
Au congi? prandre le mercie&#xD;
De ce que il l'a tant servie&#xD;
Et ses .ii. braz au col li met,&#xD;
Se li offre et si li promet&#xD;
Son servise et le son seignor,&#xD;
Ne li puet prometre graignor.&#xD;
Et messire Gauvains ausi&#xD;
Com a seignor et a ami,&#xD;
Et Kex ausi, tuit li prometent.&#xD;
Tantost a la voie se metent,&#xD;
Si les comande a Deu li rois ;&#xD;
Toz les autres apr?s ces trois&#xD;
Salue, et puis si s'an retorne.&#xD;
Et la re?ne ne sejorne&#xD;
Nul jor de tote la semainne,&#xD;
Ne la rote que ele an mainne,&#xD;
Tant qu'a la cort vient la novele&#xD;
Qui au roi Artus fut mout bele&#xD;
De la re?ne qui aproiche,&#xD;
Et de son neveu li retoiche&#xD;
Grant joie au cuer et grant leesce,&#xD;
Qu'il cuidoit que par sa proesce&#xD;
Soit la re?ne revenue,&#xD;
Et Kex et l'autre genz menue ;&#xD;
Mes autremant est qu'il ne cuident.&#xD;
Por aus tote la vile vuident,&#xD;
Si lor vont trestuit a l'encontre,&#xD;
Et dit chascuns qui les ancontre,&#xD;
Ou soit chevaliers ou vilains :&#xD;
"Bien vaingne messire Gauvains,&#xD;
Qui la re?ne a ramenee,&#xD;
Et mainte dame escheitivee&#xD;
Et maint prison nos a randu. "&#xD;
Et Gauvains lor a respondu :&#xD;
"Seignor, de neant m'alosez,&#xD;
Del dire huim?s vos reposez,&#xD;
Qu'a moi nule chose n'an monte.&#xD;
Ceste enors me fet une honte,&#xD;
Que je n'i ving n'a tans n'a ore,&#xD;
Failli i ai par ma demore.&#xD;
Mes Lanceloz a tans i vint,&#xD;
Cui si granz enors i avint&#xD;
Qu'ainz n'ot si grant nus chevaliers.&#xD;
-Ou est il donc, biax sire chiers,&#xD;
Qant nos nel veons ci elu?s ?&#xD;
-Ou ? fet messire Gauvains lu?s,&#xD;
A la cort monseignor le roi ;&#xD;
Don n'i est il ? -Nenil, par foi,&#xD;
Ne an tote ceste contree.&#xD;
Puis que ma dame an fu menee,&#xD;
Nule novele n'an o?mes. "&#xD;
Et messire Gauvains lors primes&#xD;
Sot que les letres fausses furent,&#xD;
Qui les tra?rent et de?urent ;&#xD;
A cort vienent, lor duel menant ;&#xD;
Et li rois trestot maintenant&#xD;
Anquiert noveles de l'afaire.&#xD;
Assez fu qui li sot retraire&#xD;
Comant Lanceloz a ovr?,&#xD;
Comant par lui sont recovr?&#xD;
La re?ne et tuit si prison,&#xD;
Comant et par quel tra?son&#xD;
Li nains lor anbla et fortrest.&#xD;
Ceste chose le roi desplest&#xD;
Et mout l'an poise et mout l'an grieve,&#xD;
Mes joie le cuer li sozlieve&#xD;
Qu'il a si grant de la re?ne,&#xD;
Que li diax por la joie fine ;&#xD;
Qant la rien a que il plus vialt,&#xD;
Del remenant petit se dialt.&#xD;
Demantres que fors del pa?s&#xD;
Fu la re?ne, ce m'est vis,&#xD;
Pristrent un parlemant antr'eles&#xD;
Li dameisel, les dameiseles,&#xD;
Qui desconseilliees estoient,&#xD;
Et distrent qu'eles se voldroient&#xD;
Marier mout prochienemant,&#xD;
S'anpristrent a cel parlemant&#xD;
Une ahatine et un tornoi ;&#xD;
Vers celi de Pomelegoi&#xD;
L'anprist la dame de Noauz.&#xD;
De cels qui le feront noauz&#xD;
Ne tandront parole de rien,&#xD;
Mes de ces qui le feront bien&#xD;
D?ent que les voldront amer ;&#xD;
Sel feront savoir et crier&#xD;
Par totes les terres prochienes&#xD;
Et autresi par les loingtienes,&#xD;
Et firent a mout lonc termine&#xD;
Crier le jor de l'ahatine&#xD;
Por ce que plus i est genz.&#xD;
Et la re?ne vint dedenz&#xD;
Le termine que mis i orent,&#xD;
Et maintenant qu'eles le sorent&#xD;
Que la re?ne estoit venue,&#xD;
La voie ont cele part tenue&#xD;
Les plusors tant qu'a la cort vindrent&#xD;
Devant le roi et si le tindrent&#xD;
Mout an grant c'un dun lor donast&#xD;
Et lor voloir lor otreast.&#xD;
Et il lor a acreant?,&#xD;
Ainz qu'il sest lor volant,&#xD;
Qu'il feroit quanqu'eles voldroient.&#xD;
Lors li distrent qu'eles voloient&#xD;
Que il sofrist que la re?ne&#xD;
Venir veoir lor ahatine.&#xD;
Et cil qui rien veher ne sialt&#xD;
Dist que lui plest, s'ele le vialt.&#xD;
Celes qui mout liees an sont&#xD;
Devant la re?ne s'an vont,&#xD;
Si li d?ent en es le pas :&#xD;
"Dame, ne nos retolez pas&#xD;
Ce que li rois nos a don?. "&#xD;
Et ele lor a demand? :&#xD;
"Quex chose est ce ? Nel me celez. "&#xD;
Lors li d?ent : "Se vos volez&#xD;
A nostre ahatine venir,&#xD;
Ja ne vos an quiert retenir&#xD;
Ne ja nel vos contredira. "&#xD;
Et ele dist qu'ele i ira,&#xD;
Des que il le congi? l'an done.&#xD;
Tantost par tote la corone&#xD;
Les dameiseles an envoient&#xD;
Et mandent que eles devoient&#xD;
Amener la re?ne au jor&#xD;
Qui estoit criez de l'estor.&#xD;
La novele par tot ala&#xD;
Et loing et pres, et ?a et la ;&#xD;
S'est tant alee et estandue&#xD;
Qu'el r?aume fu espandue&#xD;
Don nus retorner ne soloit,&#xD;
Mes ore quiconques voloit&#xD;
Avoit et l'antree et l'issue,&#xD;
Et ja ne li fust desfandue.&#xD;
Tant est par le r?aume alee&#xD;
La novele, dite et contee,&#xD;
Qu'ele vint chi?s un seneschal&#xD;
Meleagant le desleal,&#xD;
Le tra?tor, que max feus arde !&#xD;
Cil avoit Lancelot an garde,&#xD;
Chi?s lui l'avoit an prison mis&#xD;
Meleaganz, ses anemis,&#xD;
Qui le haoit de grant ha?ne.&#xD;
La novele de l'anhatine&#xD;
Sot Lanceloz, l'ore et le terme,&#xD;
Puis ne furent si oil sanz lerme&#xD;
Ne ses cuers liez que il le sot.&#xD;
Dolant et pansif Lancelot&#xD;
Vit la dame de la meison,&#xD;
Sel mist a consoil a reison :&#xD;
"Sire, por Deu et por vostre ame,&#xD;
Voir me dites, fet li la dame,&#xD;
Por coi vos estes si changiez.&#xD;
Vos ne bevez ne ne mangiez&#xD;
Ne ne vos voi joer ne rire.&#xD;
Seremant me poez dire&#xD;
Vostre panser et vostre enui.&#xD;
-Ha ! dame, se je dolanz sui,&#xD;
Por Deu, ne vos an merveilliez.&#xD;
Voir que trop sui desconseilliez&#xD;
Qant je ne porrai estre la&#xD;
Ou toz li biens del mont sera,&#xD;
A l'ahatine ou toz asanble&#xD;
Li pueples, ensi con moi sanble.&#xD;
Et neporquant, s'il vos pleisoit&#xD;
Et Dex tant franche vos feisoit&#xD;
Que vos aler m'i leissessiez,&#xD;
Tot certeinnemant sessiez&#xD;
Que vers vos si me contanroie&#xD;
Qu'an vostre prison revandroie.&#xD;
-Certes, fet ele, jel fe?sse&#xD;
Mout volantiers se n'i ve?sse&#xD;
Ma destrucion et ma mort.&#xD;
Mes je criem mon seignor si fort,&#xD;
Meleagant le deputaire,&#xD;
Que je ne l'oseroie faire,&#xD;
Qu'il destruiroit mon seignor tot.&#xD;
N'est mervoille se jel redot,&#xD;
Qu'il est si fel con vos savez.&#xD;
-Dame, se vos peor avez&#xD;
Que je, tantost apr?s l'estor,&#xD;
An vostre prison ne retor,&#xD;
.I. seiremant vos an ferai&#xD;
Dom ja ne me parjurerai,&#xD;
Que ja n'iert riens qui me detaingne&#xD;
Qu'an vostre prison ne revaigne&#xD;
Maintenant apr?s le tornoi.&#xD;
-Par foi, fet ele, et je l'otroi&#xD;
Par .i. covant. -Dame, par quel ? "&#xD;
Ele respont : "Sire, par tel&#xD;
Que le retor me jureroiz&#xD;
Et avoec m'asereroiz&#xD;
De vostre amor, que je l'avrai.&#xD;
-Dame, tote celi que j'ai&#xD;
Vos doing je voir au revenir.&#xD;
-Or m'an puis a neant tenir,&#xD;
Fet la dame tot an riant ;&#xD;
Autrui, par le mien esciant,&#xD;
Avez bailliee et comandee&#xD;
L'amor que vos ai demandee.&#xD;
Et neporcant sanz nul desdaing,&#xD;
Tant con g'en puis avoir, s'an praing.&#xD;
A ce que je puis m'an tandrai&#xD;
Et le sairemant an prandrai&#xD;
Que vers moi si vos contendroiz&#xD;
Que an ma prison revandroiz. "&#xD;
Lanceloz tot a sa devise&#xD;
Le sairemant sor Sainte Eglise&#xD;
Li fet, qu'il revandra sanz faille.&#xD;
Et la dame tantost li baille&#xD;
Les armes son seignor vermoilles&#xD;
Et le cheval qui a mervoilles&#xD;
Estoit biax et forz et hardiz.&#xD;
Cil monte, si s'an est partiz,&#xD;
Armez d'unes armes mout beles,&#xD;
Trestotes fresches et noveles ;&#xD;
S'a tant err? qu'a Noauz vint.&#xD;
De cele partie se tint&#xD;
Et prist fors de la vile ostel.&#xD;
Einz si prodom n'ot mes itel,&#xD;
Car mout estoit petiz et bas,&#xD;
Mes herbergier ne voloit pas&#xD;
Ot mout el chastel amassez,&#xD;
Mes plus en ot defors assez,&#xD;
Que por la re?ne en i ot&#xD;
Tant venu que li quinz n'i pot&#xD;
Ostel avoir dedanz recet,&#xD;
Que por .i. seul en i ot set&#xD;
Se por la re?ne ne fust.&#xD;
Bien .v. liues tot anviron&#xD;
Se furent logi? li baron&#xD;
Es trez, es loges et es tantes.&#xD;
Dames et dameiseles gentes&#xD;
I rot tant que mervoille fu.&#xD;
Lanceloz ot mis son escu&#xD;
A l'uis de son ostel defors,&#xD;
Et il por aeisier son cors&#xD;
Fu desarmez et se gisoit&#xD;
En .i. lit qu'il mout po prisoit,&#xD;
Qu'estroiz ert et la coute tanve,&#xD;
Coverte d'un gros drap de chanve.&#xD;
Lanceloz trestoz desarmez&#xD;
S'estoit sor ce lit acostez.&#xD;
La ou il jut si povremant,&#xD;
Atant ez vos .i. garnemant,&#xD;
.I. hyraut d'armes, an chemise,&#xD;
Qui an la taverne avoit mise&#xD;
Sa cote avoec sa chaucere,&#xD;
Et vint nuz piez grant alere,&#xD;
Desafublez contre le vant.&#xD;
L'escu trova a l'uis devant,&#xD;
Si l'esgarda, mes ne pot estre&#xD;
Qu'il conest lui ne son mestre,&#xD;
Ne set qui porter le devoit.&#xD;
L'uis de la meison overt voit,&#xD;
S'antre anz et vit gesir el lit&#xD;
Lancelot, et puis qu'il le vit&#xD;
Le conut, et si s'an seigna.&#xD;
Et Lanceloz le regarda&#xD;
Et desfandi qu'il ne parlast&#xD;
De lui an leu ou il alast,&#xD;
Que, s'il disoit qu'il le sest,&#xD;
Les ialz treiz ou le col brisi?.&#xD;
"Sire, je vos ai mout prisi?,&#xD;
Fet li hyrauz, et toz jorz pris,&#xD;
Ne ja tant con je soie vis&#xD;
Ne ferai rien por nul avoir&#xD;
Don mal gr? me doiez savoir. "&#xD;
Tantost de la meison s'an saut,&#xD;
Si s'an vet, criant mout an haut :&#xD;
"Or est venuz qui l'aunera !&#xD;
Or est venuz qui l'aunera ! "&#xD;
Ice crioit par tot li garz,&#xD;
Et genz saillent de totes parz,&#xD;
Se li demandent que il crie.&#xD;
Cil n'est tant hardiz que le die,&#xD;
Einz s'an va criant ce me?smes,&#xD;
Et sachiez que dit fu lors primes&#xD;
"Or est venuz qui l'aunera ! "&#xD;
Nostre mestre an fu li hyra&#xD;
Qui a dire le nos aprist,&#xD;
Car il premieremant le dist.&#xD;
La sont assanblees les rotes,&#xD;
La re?ne et les dames totes&#xD;
Et chevalier et autres genz,&#xD;
Car mout i avoit des sergenz&#xD;
De totes parz, destre et senestre.&#xD;
La ou li tornoiz devoit estre&#xD;
Ot unes granz loges de fust,&#xD;
Por ce que la re?ne i fust&#xD;
Et les dames et les puceles ;&#xD;
Einz nus ne vit loges si beles&#xD;
Ne si longues ne si bien faites.&#xD;
La si se sont l'andemain traites&#xD;
Trestotes apr?s la re?ne,&#xD;
Que veoir voldront l'ahatine&#xD;
Et qui mialz le fera ou pis.&#xD;
Chevalier vienent dis et dis,&#xD;
Et vint et vint, et trante et trante,&#xD;
?a .iiii.xx. et ?a nonante,&#xD;
?a cent, ?a plus et ?a .ii. tanz ;&#xD;
Si est l'asanblee si granz&#xD;
Devant les loges et antor&#xD;
Que il ancomancent l'estor.&#xD;
Arm? et desarm? asanblent,&#xD;
Les lances .i. grant bois resanblent,&#xD;
Que tant en i font aporter&#xD;
Cil qui s'an vuelent deporter&#xD;
Qu'il n'i paroit se lances non&#xD;
Et banieres et confanon.&#xD;
Li josteor au joster muevent,&#xD;
Qui conpaignons asez i truevent&#xD;
Qui por joster venu estoient,&#xD;
Et li autre se raprestoient&#xD;
De faire autres chevaleries.&#xD;
Si sont plainnes les praeries&#xD;
Et les arees et li sonbre,&#xD;
Que l'an n'en puet esmer le nonbre&#xD;
Des chevaliers, tant en i ot.&#xD;
Mes n'i ot point de Lancelot&#xD;
A cele premiere asanblee ;&#xD;
Mes quant il vint parmi la pree,&#xD;
Et li hirauz le voit venir,&#xD;
De crier ne se pot tenir :&#xD;
"Veez celui qui l'aunera !&#xD;
Veez celui qui l'aunera ! "&#xD;
Et l'an demande : "Qui est il ? "&#xD;
Ne lor an vialt rien dire cil.&#xD;
Qant Lanceloz an l'estor vint,&#xD;
Il seus valoit des meillors vint,&#xD;
Sel comance si bien a feire&#xD;
Que nus ne puet ses ialz retreire&#xD;
De lui esgarder, ou qu'il soit.&#xD;
Devers Pomelesglai estoit&#xD;
Uns chevaliers preuz et vaillanz,&#xD;
Et ses chevax estoit saillanz&#xD;
Et corranz plus que cers de lande :&#xD;
Cil estoit filz le roi d'Irlande&#xD;
Qui mout bien et bel le feisoit ;&#xD;
Mes quatre tanz a toz pleisoit&#xD;
Li chevaliers qu'il ne conoissent.&#xD;
Trestuit de demander s'angoissent :&#xD;
"Qui est cil qui si bien le fet ? "&#xD;
Et la re?ne a consoil tret&#xD;
Une pucele cointe et sage&#xD;
Et dit : "Dameisele, .i. message&#xD;
Vos estuet feire, et tost le feites&#xD;
A paroles briemant retreites.&#xD;
Jus de ces loges avalez,&#xD;
A ce chevalier m'an alez&#xD;
Qui porte cel escu vermoil&#xD;
Et si li dites a consoil&#xD;
Que au noauz que je li mant. "&#xD;
Cele mout tost et saigemant&#xD;
Fet ce que la re?ne vialt.&#xD;
Apr?s le chevalier s'aquialt&#xD;
Tant que mout pres de lui s'est jointe,&#xD;
Si li dist come sage et cointe&#xD;
Qu'il ne l'ot veisins ne veisine :&#xD;
"Sire, ma dame la re?ne&#xD;
Par moi vos mande, et jel vos di,&#xD;
Que au noauz. " Qant cil l'o?,&#xD;
Si li dist que mout volantiers,&#xD;
Come cil qui est suens antiers.&#xD;
Et lors contre .i. chevalier muet&#xD;
Tant con chevax porter le puet,&#xD;
Et faut quant il le dut ferir&#xD;
N'onques puis jusqu'a l'anserir&#xD;
Ne fist s'au pis non que il pot&#xD;
Por ce qu'a la re?ne plot.&#xD;
Et li autres qui le requiert&#xD;
N'a pas failli, ein?ois le fiert&#xD;
Grant cop, roidemant s'i apuie,&#xD;
Et cil se met lors a la fuie,&#xD;
Ne puis cel jor vers chevalier&#xD;
Ne torna le col del destrier.&#xD;
Por a morir rien ne fe?st&#xD;
Se sa grant honte n'i ve?st&#xD;
Et son leit et sa desenor,&#xD;
Et fet sanblant qu'il ait peor&#xD;
De toz ces qui vienent et vont.&#xD;
Et li chevalier de lui font&#xD;
Lor risees et lor gabois,&#xD;
Qui mout le prisoient ain?ois.&#xD;
Et li hirauz qui soloit dire :&#xD;
"Cil les vaintra trestoz a tire ! "&#xD;
Est mout maz et mout desconfiz,&#xD;
Qu'il ot les gas et les afiz&#xD;
De ces qui d?ent : "Or te tes,&#xD;
Amis, cist ne l'aunera mes.&#xD;
Tant a aun? c'or est brisiee&#xD;
S'aune que tant nos as prisiee. "&#xD;
Li plusor d?ent : "Ce que doit ?&#xD;
Il estoit si preuz or endroit,&#xD;
Et or est si coarde chose&#xD;
Que chevalier atandre n'ose.&#xD;
Espoir por ce si bien le fist&#xD;
Que mes d'armes ne s'antremist,&#xD;
Se fu si forz a son venir&#xD;
Qu'a lui ne se pooit tenir&#xD;
Nus chevaliers, tant fust senez,&#xD;
Qu'il feroit come forsenez.&#xD;
Or a tant des armes apris&#xD;
Que ja mes tant com il soit vis&#xD;
N'avra talant d'armes porter.&#xD;
Ses cuers nes puet plus andurer&#xD;
Qu'el monde n'a rien si mespoise. "&#xD;
A la re?ne pas n'an poise,&#xD;
Einz an est liee et mout li plest,&#xD;
Qu'ele set bien, et si s'an test,&#xD;
Que ce est Lanceloz por voir.&#xD;
Ensi tote nuit jusqu'au soir&#xD;
Se fist cil tenir por coart,&#xD;
Mes li bas vespres les depart ;&#xD;
Au departir i ot grant plet&#xD;
De ces qui mialz l'avoient fet.&#xD;
Li filz le roi d'Irlande pansse&#xD;
Sanz contredit et sanz desfansse&#xD;
Qu'il ait tot le los et le pris,&#xD;
Mes laidemant i a mespris,&#xD;
Qu'asez i ot de ses parauz.&#xD;
Ne?s li chevaliers vermauz&#xD;
Plot as dames et as puceles,&#xD;
Aus plus gentes et aus plus beles,&#xD;
Tant qu'eles n'orent a nelui&#xD;
Le jor bah? tant com a lui,&#xD;
Que bien orent ve comant&#xD;
Il l'avoit fet premieremant,&#xD;
Com il estoit preuz et hardiz,&#xD;
Puis restoit si acoardiz&#xD;
Qu'il n'osoit chevalier atandre,&#xD;
Einz le po?st abatre et prandre&#xD;
Toz li pires se il volsist.&#xD;
Mes a totes et a toz sist&#xD;
Que l'andemain tuit revandront&#xD;
A l'ahatine et si prandront&#xD;
Ces cui le jor seroit l'enors&#xD;
Les dameiseles a seignors ;&#xD;
Ensi le d?ent et atornent,&#xD;
Atant vers les ostex s'an tornent.&#xD;
Et quant il vindrent as ostex,&#xD;
An plusors leus en ot de tex&#xD;
Qui ancomancierent a dire :&#xD;
"Ou est des chevaliers li pire,&#xD;
Et li neanz et li despiz ?&#xD;
Ou est alez ? Ou est tapiz ?&#xD;
Ou est alez ? Ou le querrons ?&#xD;
Espoir ja mes ne le verrons,&#xD;
Que Malvestiez l'en a chaci?&#xD;
Dom il a tel fes anbraci?&#xD;
Qu'el monde n'a rien si malveise,&#xD;
N'il n'a pas tort, car plus a eise&#xD;
Est uns malv?s .c.m. tanz&#xD;
Que n'est uns preuz, uns conbatanz.&#xD;
Malvestiez est mout aeisiee,&#xD;
Por ce l'a il an pes beisiee,&#xD;
S'a pris de li quanque il a.&#xD;
Onques voir tant ne s'avilla&#xD;
Proesce qu'an lui se me?st&#xD;
Ne que pres de lui s'ase?st,&#xD;
Mes an lui s'est tote reposte&#xD;
Malvestiez, s'a trov? tel oste&#xD;
Qui tant l'ainme et qui tant la sert&#xD;
Que por s'enor la soe pert. "&#xD;
Ensi tote nuit se degenglent&#xD;
Cil qui de mal dire s'estrenglent.&#xD;
Mes tex dit sovant mal d'autrui&#xD;
Qui est mout pires de celui&#xD;
Que il blasme et que il despit.&#xD;
Chascuns ce que lui plest an dit.&#xD;
Et quant ce vint a l'anjornee&#xD;
Refu la genz tote atornee,&#xD;
Si s'an vindrent a l'anhatine.&#xD;
Es loges refu la re?ne&#xD;
Et les dames et les puceles,&#xD;
Si ot chevaliers avoec eles&#xD;
Assez, qui armes ne porterent,&#xD;
Qui prison ou croisi? se erent,&#xD;
Et cil lor armes lor devisent&#xD;
Des chevaliers que il plus prisent.&#xD;
Antr'ax d?ent : "Veez vos or&#xD;
Celui a cele bande d'or&#xD;
Parmi cel escu de bernic ?&#xD;
C'est Governauz de Roberdic.&#xD;
Et veez vos celui apr?s,&#xD;
Qui an son escu pres a pres&#xD;
A mise une aigle et un dragon ?&#xD;
C'est li filz le roi d'Arragon&#xD;
Qui venuz est an ceste terre&#xD;
Por pris et por enor conquerre.&#xD;
Et veez vos celui dejoste&#xD;
Qui si bien point et si bien joste&#xD;
A cel escu vert d'une part,&#xD;
S'a sor le vert point .i. liepart&#xD;
Et d'azur est l'autre mitiez ?&#xD;
C'est Ignaur?s li covoitiez,&#xD;
Li amoreus et li pleisanz.&#xD;
Et cil qui porte les feisanz&#xD;
An son escu poinz bec a bec ?&#xD;
C'est Coguillanz de Mautirec.&#xD;
Et veez vos ces deus delez&#xD;
A ces .ii. chevax pomelez&#xD;
As escuz d'or as lyons bis ?&#xD;
Li uns a non Semiramis&#xD;
Et li autres est ses conpainz,&#xD;
S'ont d'un sanblant lor escuz tainz.&#xD;
Et veez vos celui qui porte&#xD;
An son escu pointe une porte,&#xD;
Si sanble qu'il s'an isse uns cers ?&#xD;
Par foi, ce est li rois Yders. "&#xD;
Ensi devisent des les loges :&#xD;
"Cil escuz fu fez a Lymoges,&#xD;
Si l'an aporta Pilad?s&#xD;
Qui an estor vialt estre ad?s&#xD;
Et mout le desirre et golose.&#xD;
Cil autres fu fez a Tolose&#xD;
Et li lorains et li peitrax,&#xD;
Si l'en aporta cuens d'Estrax.&#xD;
Cil vint de Lyon sor le Rosne :&#xD;
N'a nul si boen desoz le trosne,&#xD;
Si fu par une grant desserte&#xD;
Donez Taulas de la Deserte&#xD;
Qui bel le porte et bien s'an cuevre.&#xD;
Et cil autres si est de l'uevre&#xD;
D'Engleterre et fu fez a Londres,&#xD;
Ou vos veez ces .ii. arondres&#xD;
Qui sanblent que voler s'an doivent,&#xD;
Mes ne se muevent, ainz re?oivent&#xD;
Mainz cos des aciers poitevins,&#xD;
Sel porte Thoas li meschins. "&#xD;
Ensi devisent et deboissent&#xD;
Les armes de ces qu'il conoissent,&#xD;
Mes de celui mie n'i voient&#xD;
Qu'an tel despit e avoient,&#xD;
Si cuident qu'il s'an soit anblez&#xD;
Qant a l'estor n'est assanblez.&#xD;
Qant la re?ne point n'an voit,&#xD;
Talanz li prist qu'ele l'anvoit&#xD;
Les rans cerchier tant qu'an le truisse.&#xD;
Ne set cui envoier i puisse&#xD;
Qui mialz le quiere de celi&#xD;
Qui hier i ala de par li.&#xD;
Tot maintenant a li l'apele,&#xD;
Si li dit : "Alez, dameisele,&#xD;
Monter sor vostre palefroi.&#xD;
Au chevalier d'ier vos envoi,&#xD;
Sel querez tant que vos l'aiez,&#xD;
Por rien ne vos an delaiez,&#xD;
Et tant si li redites or&#xD;
Qu'au noauz le reface ancor.&#xD;
Et quant vos l'en avroiz semons&#xD;
S'antandez bien a son respons. "&#xD;
Cele de rien ne s'en retarde,&#xD;
Qui bien s'estoit donee garde&#xD;
Le soir quel part il torneroit,&#xD;
Por ce que sanz dote savoit&#xD;
Qu'ele i reseroit anvoiee.&#xD;
Parmi les rans s'est avoiee&#xD;
Tant qu'ele vit le chevalier,&#xD;
Si li vet tantost conseillier&#xD;
Que ancor au noauz le face&#xD;
S'avoir vialt l'amor et la grace&#xD;
La re?ne, qu'ele li mande.&#xD;
Et cil, des qu'ele le comande,&#xD;
Li respont : "La soe merci. "&#xD;
Tantost cele se departi ;&#xD;
Et lors comancent a huier&#xD;
Vaslet, sergent et escuier&#xD;
Et d?ent tuit : "Veez mervoilles,&#xD;
De celui as armes vermoilles.&#xD;
Revenuz est, mes que fet il ?&#xD;
Ja n'a el monde rien tant vil,&#xD;
Si despite ne si faillie.&#xD;
Si l'a malvestiez an baillie&#xD;
Qu'il ne puet rien contre li faire. "&#xD;
Et la pucele s'an repaire,&#xD;
S'est a la re?ne venue,&#xD;
Qui mout l'a corte et pres tenue&#xD;
Tant que la responsse ot o?e,&#xD;
Dom ele s'est mout esjo?e&#xD;
Por ce c'or set ele sanz dote&#xD;
Que ce est cil cui ele est tote&#xD;
Et il toz suens sanz nule faille.&#xD;
A la pucel dit qu'ele aille&#xD;
Mout tost arriere et si li die&#xD;
Que ele li comande et prie&#xD;
Que au mialz face qu'il porra.&#xD;
Et cele dit qu'ele i ira&#xD;
Tot maintenant sanz respit querre.&#xD;
Des loges est venue a terre&#xD;
La ou ses gar?ons l'atandoit,&#xD;
Qui son palefroi li gardoit,&#xD;
Et ele monte, si s'an va&#xD;
Tant que le chevalier trova,&#xD;
Si li ala maintenant dire :&#xD;
"Or vos mande ma dame, sire,&#xD;
Que tot le mialz que vos porroiz. "&#xD;
Et il respont : "Or li diroiz&#xD;
Qu'il n'est riens nule qui me griet&#xD;
A feire des que il li siet,&#xD;
Que quanque li plest m'atalante. "&#xD;
Lors ne fu mie cele lante&#xD;
De son message reporter,&#xD;
Que mout an cuide deporter&#xD;
La re?ne et esleescier.&#xD;
Quanqu'ele se pot adrecier,&#xD;
S'est vers les loges adreciee,&#xD;
Et la re?ne s'est dreciee,&#xD;
Se li est a l'ancontre alee,&#xD;
Mes n'est mie jus avalee,&#xD;
Einz l'atant au chief del degr?.&#xD;
Et cele vient qui mout a gr?&#xD;
Li sot son message conter,&#xD;
Les degrez comance a monter&#xD;
Et quant ele est venue a li,&#xD;
Si li dist : "Dame, onques ne vi&#xD;
Nul chevalier tant deboneire,&#xD;
Qu'il vialt si oltreemant feire&#xD;
Trestot quanque vos li mandez,&#xD;
Que, se le voir m'an demandez,&#xD;
Autel chiere tot par igal&#xD;
Fet il del bien come del mal.&#xD;
-Par foi, fet ele, bien puet estre. "&#xD;
Lors s'an retorne a la fenestre&#xD;
Por les chevaliers esgarder.&#xD;
Et Lanceloz sanz plus tarder&#xD;
L'escu par les enarmes prant,&#xD;
Que volentez l'art et esprant&#xD;
De mostrer tote sa proesce.&#xD;
Le col de son destrier adresce&#xD;
Et lesse corre antre .ii. rans.&#xD;
Tuit seront esbaudi par tans&#xD;
Li dece, li amus,&#xD;
Qui an lui gaber ont us?&#xD;
Piece del jor et de la nuit,&#xD;
Mout s'an sont grant piece deduit&#xD;
Et deport? et solaci?.&#xD;
Par les enarmes anbraci?&#xD;
Tint son escu li filz le roi&#xD;
D'Irlande, et point a grant desroi&#xD;
De l'autre part ancontre lui,&#xD;
Si s'antrefierent anbedui&#xD;
Si que li filz le roi d'Irlande&#xD;
De la joste plus ne demande,&#xD;
Que sa lance fraint et estrosse,&#xD;
Car ne feri mie sor mosse,&#xD;
Mes sor ais mout dures et seches.&#xD;
Lanceloz une de ses teches&#xD;
Li a aprise a cele joste,&#xD;
Que l'escu au braz li ajoste&#xD;
Et le braz au cost? li serre,&#xD;
Sel porte del cheval a terre.&#xD;
Et tantost chevalier descochent,&#xD;
D'anbedeus parz poingnent et brochent,&#xD;
Li uns por l'autre desconbrer&#xD;
Et li autres por l'enconbrer.&#xD;
Li un lor seignors eidier cuident,&#xD;
Et des plusors les seles vuident&#xD;
An la meslee et an l'estor.&#xD;
Mes onques an trestot le jor&#xD;
Gauvains d'armes ne se mesla&#xD;
Qui ert avoec les autres la,&#xD;
Qu'a esgarder tant li pleisoit&#xD;
Les proesces que cil feisoit&#xD;
As armes de sinople taintes&#xD;
Qu'estre li sanbloient estaintes&#xD;
Celes que li autre feisoient,&#xD;
Envers les soes ne paroient.&#xD;
Et li hyrauz se resbaudist&#xD;
Tant qu'oiant toz cria et dist :&#xD;
"Or est venuz qui l'aunera !&#xD;
Huim?s verroiz que il fera ;&#xD;
Huim?s aparra sa proesce. "&#xD;
Et lors li chevaliers s'adresce&#xD;
Son cheval et fet une pointe&#xD;
Ancontre .i. chevalier mout cointe,&#xD;
Et fiert si qu'il le porte jus&#xD;
Loing del cheval .c. piez ou plus.&#xD;
Si bien a faire le comance&#xD;
Et de l'espee et de la lance&#xD;
Que il n'est hom qui armes port&#xD;
Qu'a lui veoir ne se deport.&#xD;
Nes maint de ces qui armes portent&#xD;
S'i redelitent et deportent,&#xD;
Que granz deporz est de veoir&#xD;
Con fet trabuchier et cheoir&#xD;
Chevax et chevaliers ansanble.&#xD;
Gaires a chevalier n'asanble&#xD;
Qu'an sele de cheval remaingne,&#xD;
Et les chevax que il gaaigne&#xD;
Done a toz ces qui les voloient.&#xD;
Et cil chevalier le sivoient, &#xD;
D?ent : "Honi somes et mort.&#xD;
Mout avomes e grant tort&#xD;
De lui despire et avillier.&#xD;
Certes il valt bien .i. millier&#xD;
De tex a en cest champ assez,&#xD;
Que il a vaincuz et passez&#xD;
Trestoz les chevaliers del monde,&#xD;
Qu'il n'i a .i. qu'a lui s'aponde. "&#xD;
Et les dameiseles disoient,&#xD;
Qui a mervoilles l'esgardoient,&#xD;
Que cil les tolt a marier,&#xD;
Car tant ne s'osoient fier&#xD;
En lor biautez n'an lor richeces&#xD;
N'an lor pooirs n'an lor hauteces,&#xD;
Que por biaut? ne por avoir&#xD;
Deignast nule d'eles avoir&#xD;
Cil chevaliers, que trop est prouz.&#xD;
Et neporquant se font tex vouz&#xD;
Les plusors d'eles qu'eles d?ent&#xD;
Que s'an cestui ne se mar?ent&#xD;
Ne seront ouan mariees&#xD;
N'a mari n'a seignor donees.&#xD;
Et la re?ne, qui antant&#xD;
Ce dom eles se vont vantant,&#xD;
A soi me?sme an rit et gabe,&#xD;
Bien set que por tot l'or d'Arrabe,&#xD;
Qui trestot devant li metroit,&#xD;
La meillor d'eles ne prandroit,&#xD;
La plus bele ne la plus gente,&#xD;
Cil qui a totes atalante.&#xD;
Et lor volentez est comune&#xD;
Si qu'avoir le voldroit chascune,&#xD;
Et l'une est de l'autre jalouse&#xD;
Si con s'ele fust ja s'espouse,&#xD;
Por ce que si adroit le voient,&#xD;
Qu'eles ne pansent ne ne croient&#xD;
Que nus d'armes, tant lor pleisoit,&#xD;
Po?st ce feire qu'il feisoit.&#xD;
Si bien le fist qu'au departir&#xD;
D'andeus parz distrent sanz mantir&#xD;
Que n'i avoit e paroil&#xD;
Cil qui porte l'escu vermoil.&#xD;
Trestuit le distrent et voirs fu.&#xD;
Mes au departir, son escu&#xD;
Leissa an la presse cheoir,&#xD;
La ou greignor la pot veoir,&#xD;
Et sa lance et sa coverture,&#xD;
Puis si s'an va grant alere.&#xD;
Si s'an ala si en anblee&#xD;
Que nus de tote l'asanblee&#xD;
Qui la fust, garde ne s'an prist.&#xD;
Et cil a la voie se mist,&#xD;
Si s'an ala mout tost et droit&#xD;
Cele part don venuz estoit&#xD;
Por aquiter son sairemant.&#xD;
Au partir del tornoiemant&#xD;
Le quierent et demandent tuit ;&#xD;
N'an truevent point, car il s'an fuit,&#xD;
Qu'il n'a cure qu'an le conoisse.&#xD;
Grant duel en a et grant angoisse&#xD;
Li chevalier, qui an fe?ssent&#xD;
Grant joie se il le tenissent.&#xD;
Et se aus chevaliers pesa&#xD;
Qant il ensi lessiez les a,&#xD;
Les dameiseles, quant le sorent,&#xD;
Asez plus grant pesance en orent,&#xD;
Et d?ent que par saint Johan&#xD;
Ne se marieront ouan :&#xD;
Qant celui n'ont qu'eles voloient,&#xD;
Toz les autres quites clamoient.&#xD;
L'anhatine ensi departi&#xD;
C'onques nule n'an prist mari.&#xD;
Et Lanceloz pas ne sejorne,&#xD;
Mes tost an sa prison retorne.&#xD;
Et li seneschax vint en?ois&#xD;
De Lancelot .ii. jorz ou trois,&#xD;
Si demanda ou il estoit.&#xD;
Et la dame qui li avoit&#xD;
Ses armes vermoilles bailliees,&#xD;
Bien et beles apareillies,&#xD;
Et son hernois et son cheval,&#xD;
Le voir an dist au seneschal,&#xD;
Comant ele l'ot anvoi?&#xD;
La ou en avoit tornoi?,&#xD;
A l'ahatine de Noauz.&#xD;
"Dame, voir, fet li seneschauz,&#xD;
Ne po?ssiez faire noauz ;&#xD;
Mout m'an vanra, ce cuit, granz maus,&#xD;
Que messire Meleaganz&#xD;
Me fera pis que li jaianz&#xD;
Se j'avoie est? perilliez.&#xD;
Morz an serai et essilliez&#xD;
Maintenant que il le savra,&#xD;
Que ja de moi piti? n'avra.&#xD;
-Biax sire, or ne vos esmaiez,&#xD;
Fet la dame, mie n'aiez&#xD;
Tel peor, qu'il ne vos estuet.&#xD;
Riens nule retenir nel puet,&#xD;
Que il le me jura sor sainz&#xD;
Qu'il vanroit, ja ne porroit ainz. "&#xD;
Li seneschaus maintenant monte,&#xD;
A son seignor vint, se li conte&#xD;
Tote la chose et l'avanture,&#xD;
Que il li dit confaitemant&#xD;
Sa fame an prist le sairemant&#xD;
Qu'il revandroit an la prison.&#xD;
"Il n'an fera ja mesprison,&#xD;
Fet Meleaganz, bien le sai,&#xD;
Et neporquant grant duel en ai&#xD;
De ce que vostre fame a fait,&#xD;
Je nel volsisse por nul plait&#xD;
Qu'il est est an l'estor.&#xD;
Mes or vos metez au retor&#xD;
Et gardez, quant il iert venuz,&#xD;
Qu'il soit an tel prison tenuz&#xD;
Qu'il n'isse de la prison fors&#xD;
Ne n'ait nul pooir de son cors,&#xD;
Et maintenant le me mandez.&#xD;
-Fet iert si con vos comandez ",&#xD;
Fet li seneschax. Si s'an va&#xD;
Et Lancelot venu trova&#xD;
Qui prison tenoit an sa cort.&#xD;
Uns messages arriere cort,&#xD;
Que li seneschax en anvoie&#xD;
A Meleagant droite voie,&#xD;
Si li a dit de Lancelot&#xD;
Qu'il est venuz. Et quant il l'ot,&#xD;
Si prist ma?ons et charpantiers&#xD;
Qui, a enviz ou volantiers,&#xD;
Firent ce qu'il lor comanda ;&#xD;
Les meillors del pa?s manda,&#xD;
Si lor a dit qu'il li fe?ssent&#xD;
Une tor, et poinne i me?ssent&#xD;
En?ois qu'ele fust tote feite&#xD;
Sor la mer, et la pierre treite ;&#xD;
Que pres de Gorre iqui delez&#xD;
An cort uns braz et granz et lez.&#xD;
Enmi le braz une isle avoit&#xD;
Que Meliaganz bien savoit.&#xD;
La comanda la pierre a traire&#xD;
Et le merrien por la tor faire.&#xD;
An moins de cinquante et .vii. jorz&#xD;
Fu tote parfeite la torz,&#xD;
Forz et espesse et longue et lee.&#xD;
Qant ele fu ensi fondee,&#xD;
Lancelot amener i fist&#xD;
Et an la tor ensi le mist,&#xD;
Puis comanda les huis barrer&#xD;
Et fist toz les ma?ons jurer&#xD;
Que ja par aus de cele tor&#xD;
Ne sera parole a nul jor.&#xD;
Ensi volt qu'ele fust celee,&#xD;
Ne n'i remest huis ne antree&#xD;
Fors c'une petite fenestre.&#xD;
Leanz covint Lancelot estre,&#xD;
Si li donoit l'an a mangier,&#xD;
Mout povremant et a dongier&#xD;
Par cele fenestre petite&#xD;
A ore devisee et dite,&#xD;
Si con l'ot dit et comand?&#xD;
Li fel plains de desleaut?.&#xD;
Or a tot fet quanque il vialt&#xD;
Meleaganz, apr?s s'aquialt&#xD;
Droit a la cort le roi Artu.&#xD;
Estes le vos ja la venu,&#xD;
Et quant il vint devant le roi,&#xD;
Mout plains d'orguel et de desroi&#xD;
A comanciee sa reison :&#xD;
"Rois, devant toi an ta meison&#xD;
Ai une bataille arramie ;&#xD;
Mes de Lancelot n'i voi mie,&#xD;
Qui l'a enprise ancontre moi.&#xD;
Et neporquant, si con je doi,&#xD;
Ma bataille oiant toz presant&#xD;
Ces que ceanz voi an presant.&#xD;
Et s'il est ceanz, avant veingne&#xD;
Et soit tex que covant me teigne&#xD;
An vostre cort d'ui en un an.&#xD;
Ne sai s'onques le vos dist l'an&#xD;
An quel meniere et an quel guise&#xD;
Ceste bataille fu anprise,&#xD;
Mes je voi chevaliers ceanz&#xD;
Qui furent a noz covenanz,&#xD;
Et bien dire le vos savroient&#xD;
Se voir reconuistre an voloient.&#xD;
Mes se il le me vialt noier,&#xD;
Ja n'i loierai soldoier,&#xD;
Einz le mosterrai vers son cors. "&#xD;
La re?ne, qui seoit lors&#xD;
Delez le roi, a soi le tire&#xD;
Et si li encomance a dire :&#xD;
"Sire, savez vos qui est cist ?&#xD;
C'est Meliaganz qui me prist&#xD;
El conduit Kex le seneschal,&#xD;
Assez li fist et honte et mal. "&#xD;
Et li rois li a respondu :&#xD;
"Dame, je l'ai bien antendu,&#xD;
Je sai mout bien que ce est cil&#xD;
Qui tenoit ma gent an essil. "&#xD;
La re?ne plus n'an parole ;&#xD;
Li rois atorne sa parole&#xD;
Vers Meleagant, si li dit :&#xD;
"Amis, fet il, se Dex m'a?t,&#xD;
De Lancelot nos ne savons&#xD;
Noveles, don grant duel avons.&#xD;
-Sire rois, fet Meleaganz,&#xD;
Lanceloz me dist que ceanz&#xD;
Le troveroie je sanz faille,&#xD;
Ne je ne doi ceste bataille&#xD;
Semondre s'an vostre cort non.&#xD;
Je vuel que trestuit cist baron&#xD;
Qui ci sont m'an portent tesmoing&#xD;
Que d'ui en .i. an l'en semoing&#xD;
Par les covanz que nos fe?smes&#xD;
La ou la bataille anpre?smes. "&#xD;
A cest mot an estant se lieve&#xD;
Messire Gauvains, cui mout grieve&#xD;
De la parole que il ot,&#xD;
Et dit : "Sire, de Lancelot&#xD;
N'a point an tote ceste terre ;&#xD;
Mes nos l'anvoieromes querre,&#xD;
Se Deu plest, sel trovera l'an,&#xD;
En?ois que veigne au chief de l'an,&#xD;
S'il n'est morz ou anprisonez.&#xD;
Et s'il ne vient, si me donez&#xD;
La bataille, je la ferai ;&#xD;
Por Lancelot m'an armerai&#xD;
Au jor, se il ne vient en?ois.&#xD;
-Ha? ! Por Deu, biax sire rois,&#xD;
Fet Meliaganz, donez li :&#xD;
Il la vialt et je vos an pri,&#xD;
Qu'el monde chevalier ne sai&#xD;
A cui si volentiers m'essai&#xD;
Fors que Lancelot seulemant.&#xD;
Mais sachiez bien certainnemant,&#xD;
S'a l'un d'aus .ii. ne me conbat,&#xD;
Nul eschange ne nul rabat&#xD;
Fors que l'un d'aus .ii. n'an prandroie. "&#xD;
Et li rois dit que il l'otroie&#xD;
Se Lanceloz ne vient dedanz.&#xD;
Atant s'an part Meleaganz&#xD;
Et de la cort le roi s'an va ;&#xD;
Ne fina tant que il trova&#xD;
Le roi Bademagu son pere.&#xD;
Devant lui, por ce que il pere&#xD;
Qu'il est preuz et de grant afeire,&#xD;
Coman?a .i. sanblant a feire&#xD;
Et une chiere merveilleuse.&#xD;
Ce jor tenoit cort mout joieuse&#xD;
Li rois a Bade sa cit?.&#xD;
Jorz fu de sa natevit?,&#xD;
Por ce la tint grant et pleniere ;&#xD;
Si ot gent de mainte meniere&#xD;
Avoec lui venu plus qu'assez.&#xD;
Toz fu li pal?s antassez&#xD;
De chevaliers et de puceles ;&#xD;
Mes une en i ot avoec eles&#xD;
Don bien vos dirai ?a avant,&#xD;
Cele estoit suer Meleagant,&#xD;
Mon pansser et m'antencion,&#xD;
Mes n'an vuel feire mancion,&#xD;
Car n'afiert pas a ma matire&#xD;
Que ci androit an doie dire,&#xD;
Ne je ne la vuel boceier&#xD;
Ne corronpre ne forceier,&#xD;
Mes mener boen chemin et droit.&#xD;
Et si vos dirai or androit,&#xD;
Ou Meleaganz est venuz,&#xD;
Qui, oiant toz, gros et menuz,&#xD;
Dist a son pere mout en haut :&#xD;
"Pere, fet il, se Dex vos saut,&#xD;
Se vos plest, or me dites voir&#xD;
Se cil ne doit grant joie avoir&#xD;
Et se mout n'est de grant vertu&#xD;
Qui a la cort le roi Artu&#xD;
Par ses armes se fet doter. "&#xD;
Li peres, sanz plus escoter,&#xD;
A sa demande li respont :&#xD;
"Filz, fet il, tuit cil qui boen sont&#xD;
Doivent enorer et servir&#xD;
Celui qui ce puet desservir,&#xD;
Et maintenir sa conpaignie. "&#xD;
Lors le blandist et si li prie&#xD;
Qu'il quiert, qu'il vialt et dom il vient.&#xD;
"Sire, ne sai s'il vos sovient,&#xD;
Ce dit ses filz Meleaganz,&#xD;
Des esgarz et des covenanz&#xD;
Qui dit furent et record?&#xD;
Qant par vos fumes acord?&#xD;
Et moi et Lancelot ansanble.&#xD;
Bien vos an manbre, ce me sanble,&#xD;
Que devant plusors nos dist l'an&#xD;
Que nos fussiens au chief de l'an&#xD;
An la cort Artus prest andui.&#xD;
G'i alai quant aler i dui,&#xD;
Apareilliez et aprestez&#xD;
De ce por coi g'i ere alez.&#xD;
Tot ce que je dui faire fis,&#xD;
Lancelot demandai et quis&#xD;
Contre cui je devoie ovrer,&#xD;
Mes nel poi veoir ne trover,&#xD;
Fo?z s'an est et destornez.&#xD;
Or si m'an sui par tel tornez&#xD;
Que Gauvains m'a sa foi plevie&#xD;
Que se Lanceloz n'est an vie&#xD;
Et se dedanz le terme mis&#xD;
Ne vient, bien m'a dit et promis&#xD;
Que ja respiz pris n'an sera,&#xD;
Mes il me?smes la fera&#xD;
Ancontre moi por Lancelot.&#xD;
Artus n'a chevalier qu'an lot&#xD;
Verrai ge, s'au ferir venons,&#xD;
S'au fet s'acorde li renons,&#xD;
Et mon vuel seroit or androit !&#xD;
-Filz, fet li peres, or en droit&#xD;
Te fez ici tenir por sot.&#xD;
Or set tex qui devant nel sot&#xD;
Par toi me?smes ta folie.&#xD;
Voirs est que boens cuers s'umilie,&#xD;
Mes li fos et li descuidiez&#xD;
N'iert ja de folie vuidiez.&#xD;
Filz, por toi le di, que tes teches&#xD;
Par sont si dures et si seches&#xD;
Qu'il n'i a dol?or n'amiti?,&#xD;
Li tuens cuers est trop sanz piti?,&#xD;
Trop es de la folie espris.&#xD;
C'est ce por coi ge te mespris ;&#xD;
C'est ce qui mout t'abeissera.&#xD;
Se tu es preuz, assez sera&#xD;
Qui le bien an tesmoingnera&#xD;
A l'uevre qui besoingnera ;&#xD;
N'estuet pas prodome loer&#xD;
Son cuer por son fet aloer,&#xD;
Que li fez me?smes se loe ;&#xD;
Ne?s la monte d'une aloe&#xD;
Ne t'a?de a monter an pris&#xD;
Tes los, mes assez mains t'en pris.&#xD;
Filz, je te chasti ; mes cui chaut ?&#xD;
Quanqu'an dit a fol petit vaut,&#xD;
Que cil ne se fet fors debatre,&#xD;
Qui de fol vialt folie abatre,&#xD;
Et biens qu'an anseigne et descuevre&#xD;
Ne valt rien s'an nel met a oevre,&#xD;
Einz est lu?s alez et perduz. "&#xD;
Lors fu duremant esperduz&#xD;
Meleaganz et forssen? ;&#xD;
Onques home de mere n?,&#xD;
Ce vos puis je bien por voir dire,&#xD;
Ne ve?stes ausi plain d'ire&#xD;
Com il estoit, et par corroz&#xD;
Fu ilueques li festuz roz,&#xD;
Car de rien nule ne blandist&#xD;
Son pere, mes itant li dist :&#xD;
"Est ce songes, ou vos resbez,&#xD;
Qui dites que je sui desvez&#xD;
Por ce se je vos cont mon estre ?&#xD;
Com a mon seignor cuidoie estre&#xD;
A vos venuz, com a mon pere,&#xD;
Mes ne sanble pas qu'il apere,&#xD;
Car plus vilmant me leidoiez,&#xD;
Ce m'est avis, que ne doiez,&#xD;
Ne reison dire ne savez&#xD;
Por coi ancomanci? l'avez.&#xD;
-Si faz assez. -Et vos de quoi ?&#xD;
-Que nule rien an toi ne voi&#xD;
Fors seulemant forssan et rage.&#xD;
Je conuis mout bien ton corage&#xD;
Qui ancor grant mal te fera.&#xD;
Et dahait qui ja cuidera&#xD;
Que Lanceloz, li bien apris,&#xD;
Qui de toz fors de toi a pris,&#xD;
S'an soit por ta crieme fo?z,&#xD;
Mes espoir qu'il est anfo?z&#xD;
Ou an tel prison anserrez&#xD;
Don li huis est si fort serrez&#xD;
Qu'il n'an puet issir sanz congi?.&#xD;
Certes c'est la chose dont gi?&#xD;
Seroie duremant iriez&#xD;
S'il estoit morz ou anpiriez.&#xD;
Certes trop i avroit grant perte&#xD;
Se criature si aperte,&#xD;
Si bele, si preuz, si serie&#xD;
Estoit si a par tans perie ;&#xD;
Mes c'est man?onge, se Deu plest. "&#xD;
Atant Bademaguz se test ;&#xD;
Mes quanqu'il ot dit et cont?&#xD;
Ot antendu et escout?&#xD;
Une soe fille pucele,&#xD;
Et sachiez bien que ce fu cele&#xD;
C'orainz amantui an mon conte,&#xD;
Qui n'est pas liee quant an conte&#xD;
Tex noveles de Lancelot.&#xD;
Bien apar?oit qu'an le celot,&#xD;
Qant an n'an set ne vant ne voie.&#xD;
"Ja Dex, fet ele, ne me voie&#xD;
Qant je ja mes reposerai&#xD;
Jusque tant que je an savrai&#xD;
Novele certainne et veraie. "&#xD;
Maintenant sanz nule delaie,&#xD;
Sanz noise feire et sanz murmure,&#xD;
S'an cort monter sor une mure&#xD;
Mout bele et mout soef portant.&#xD;
Mes de ma part vos di ge tant,&#xD;
Qu'ele ne set onques quel part&#xD;
Torner, quant de la cort se part,&#xD;
N'ele nel set n'ele nel trueve,&#xD;
Mes el premier chemin qu'el trueve&#xD;
S'an antre et va grant alere,&#xD;
Ne set ou, mes par avanture,&#xD;
Sanz chevalier et sanz sergent.&#xD;
Mout se haste, mout est an grant&#xD;
D'aconsivre ce qu'ele chace,&#xD;
Mout se porquiert, mout se porchace,&#xD;
Mes ce n'iert ja mie si tost !&#xD;
N'estuet pas qu'ele se repost&#xD;
Ne demort an .i. leu granmant&#xD;
S'ele vialt feire avenanmant&#xD;
Ce qu'ele a anpanss? a faire,&#xD;
C'est Lancelot de prison traire&#xD;
S'el le trueve et feire le puisse.&#xD;
Mes je cuit qu'ain?ois qu'el le truisse&#xD;
En avra maint pa?s cerchi?,&#xD;
Maint al? et maint reverchi?,&#xD;
Ainz que nule novele an oie.&#xD;
Mes que valdroit se je contoie&#xD;
Ne ses gistes ne ses jornees ?&#xD;
Mes tantes voies a tornees&#xD;
Amont, aval, et sus et jus,&#xD;
Que passez fu li mois ou plus,&#xD;
C'onques plus aprandre n'an pot&#xD;
Ne moins qu'ele devant an sot,&#xD;
Et c'est neanz tot an travers.&#xD;
.I. jor s'an aloit a travers&#xD;
.I. chanp, mout dolante et pansive,&#xD;
Et vit bien loing, lez une rive,&#xD;
Pres d'un braz de mer, une tor,&#xD;
Mes n'avoit, d'une liue antor,&#xD;
Meison ne buiron ne repeire.&#xD;
Meleaganz l'ot feite feire&#xD;
Qui Lancelot mis i avoit,&#xD;
Mes cele neant n'an savoit.&#xD;
Qu'aillors ne la torne ne met,&#xD;
Et ses cuers tres bien li promet&#xD;
Que c'est ce qu'ele a tant chaci?,&#xD;
Mes ore an est venue a chi?,&#xD;
Qu'a droite voie l'a menee&#xD;
Fortune, qui tant l'a menee.&#xD;
La pucele la tor aproche&#xD;
Et tant a al?, qu'ele i toche.&#xD;
Antor va, oroille et escote,&#xD;
Et s'i met s'antencion tote&#xD;
Savoir mon se ele i o?st&#xD;
Chose dont ele s'esjo?st.&#xD;
Aval esgarde et amont bee :&#xD;
Si voit la tor et longue et lee,&#xD;
Mes mervoille a ce que puet estre&#xD;
Qu'ele n'i voit huis ne fenestre&#xD;
Fors une petite et estroite.&#xD;
An la tor, qui est haute et droite,&#xD;
N'avoit eschiele ne degr?.&#xD;
Por ce croit que c'est fet de gr?&#xD;
Et que Lanceloz est dedanz,&#xD;
Mes ainz qu'ele manjut des danz&#xD;
Savra se ce est voirs ou non.&#xD;
Lors le vet apeler par non,&#xD;
Apeler voloit Lancelot,&#xD;
Mes ce la tarde que ele ot,&#xD;
Andemantiers que se teisoit,&#xD;
Une voiz qui un duel feisoit&#xD;
An la tor merveilleuse et fort,&#xD;
Qui ne queroit el que la mort.&#xD;
La mort covoite et trop se diaut,&#xD;
Trop par a mal et morir viaut,&#xD;
Sa vie et son cors despisoit&#xD;
A la foiee, si disoit&#xD;
Foiblemant, a voiz basse et roe :&#xD;
"Ha? ! Fortune, con ta roe&#xD;
M'est ore leidemant tornee !&#xD;
Malemant la m'as bestornee,&#xD;
Car g'iere el mont, or sui el val,&#xD;
Or avoie bien, or ai mal,&#xD;
Or me plores, or me rioies.&#xD;
Las, cheitis, por coi le feisoies&#xD;
Qant ele si tost t'a lessi? !&#xD;
An po d'ore m'a abessi?&#xD;
Voiremant de si haut si bas.&#xD;
Fortune, quant tu me gabas,&#xD;
Mout fe?s mal ; mes toi que chaut ?&#xD;
A neant est comant qu'il aut.&#xD;
Ha ! sainte Croiz, Sainz Esperiz,&#xD;
Con sui perduz, con sui periz !&#xD;
Ha ! Gauvain, vos qui tant valez,&#xD;
Con sui del tot an tot alez, &#xD;
Qui de bontez n'avez paroil,&#xD;
Certes, duremant me mervoil&#xD;
Por coi vos ne me secorez !&#xD;
Certes, trop i par demorez,&#xD;
Si ne feites pas corteisie ;&#xD;
Bien dest avoir vostre ae&#xD;
Cil cui tant soliez amer.&#xD;
Certes de?a ne dela mer,&#xD;
Ce puis je bien dire sanz faille,&#xD;
N'est destor ne repostaille&#xD;
Ou je ne vos esse quis&#xD;
A tot le moins .vii. anz ou dis,&#xD;
Se je an prison vos sesse&#xD;
Einz que trov? ne vos e?sse.&#xD;
Mes de coi me vois debatant ?&#xD;
Il ne vos an est mie a tant&#xD;
Qu'antrer an vuilliez an la poinne.&#xD;
Li vilains dit bien voir qu'a poinne&#xD;
Puet an mes .i. ami trover ;&#xD;
De legier puet an esprover&#xD;
Au besoing qui est boens amis.&#xD;
Las ! Plus a d'un an qu'an m'a mis&#xD;
Ci an ceste tor an prison.&#xD;
Gauvain, jel tieng a mesprison,&#xD;
Certes quant lessi? m'i avez.&#xD;
Mes espoir, quant vos nel savez,&#xD;
Espoir que je vos blasme a tort.&#xD;
Certes voirs est, bien m'an recort,&#xD;
Et grant oltrage et grant mal fis&#xD;
Qant jel cuidai, car je sui fis&#xD;
Que por quanque cuevrent les nues&#xD;
Ne fust que n'i fussent venues&#xD;
Voz genz et vos por moi fors traire&#xD;
De cest mal et de cest contraire&#xD;
Se vos de voir le sessiez ;&#xD;
Et feire le redessiez&#xD;
Par amor, et par conpaignie,&#xD;
Qu'autremant nel redi  mie.&#xD;
Mes c'est neanz, ce ne puet estre.&#xD;
Ha ! De Deu et de saint Cervestre&#xD;
Soit maudiz, et Dex le destine,&#xD;
Qui a tel honte me define !&#xD;
C'est li pires qui soit an vie,&#xD;
Meleaganz, qui par envie&#xD;
M'a fet tot le pis que il pot. "&#xD;
Atant se coise, atant se tot&#xD;
Cil qui a dolor sa vie use.&#xD;
Mes lors cele qui aval muse&#xD;
Quanqu'il ot dit ot entandi,&#xD;
N'a plus longuemant atandu,&#xD;
C'or set qu'ele est bien assenee,&#xD;
Si l'apele come senee :&#xD;
"Lancelot ! ", quanqu'el puet et plus,&#xD;
"Amis, vos qui estes lessus,&#xD;
Parlez a une vostre amie. "&#xD;
Mes cil dedanz ne l'o? mie,&#xD;
Et cele plus et plus s'esforce,&#xD;
Tant que cil qui n'a point de force&#xD;
L'antro?, si s'an merveilla&#xD;
Que puet estre qui l'apela.&#xD;
La voiz entant, apeler s'ot,&#xD;
Mes qui l'apele il ne le sot,&#xD;
Fantosme cuide que ce soit.&#xD;
Tot entor soi garde et porvoit&#xD;
Savoir se il verroit nelui,&#xD;
Mes ne voit fors la tor et lui.&#xD;
"Dex, fet il, qu'est ice que j'oi ?&#xD;
J'oi parler et neant ne voi !&#xD;
Par foi, ce est plus que mervoille,&#xD;
Si ne dor je pas, en?ois voille.&#xD;
Espoir, s'il m'avenist an songe,&#xD;
Cuidasse que ce fust man?onge,&#xD;
Mes je voil et por ce me grieve. "&#xD;
Lors a quelque poinne se lieve&#xD;
Et va vers le pertuis petit,&#xD;
Belemant, petit et petit ;&#xD;
Et quant il i fu, si s'acoste&#xD;
Sus et jus, de lonc et de coste.&#xD;
Qant sa vee a mise fors,&#xD;
Si com il puet esgarde, lors&#xD;
Vit celi qui huchi? l'avoit ;&#xD;
Ne la conut, mes il la voit,&#xD;
Mes cele tantost conut lui,&#xD;
Si li dit : "Lanceloz, je sui&#xD;
Por vos querre de loing venue.&#xD;
Or est si la chose avenue,&#xD;
Deu merci, c'or vos ai trov?.&#xD;
Je sui cele qui vos rov?&#xD;
Qant au Pont de l'Espee alastes&#xD;
.I. don, et vos le me donastes&#xD;
Mout volantiers quant jel vos quis :&#xD;
Ce fu del chevalier conquis&#xD;
Le chief, que je vos fis tranchier,&#xD;
Que je nes point n'avoie chier.&#xD;
Por ce don et por ce servise&#xD;
Me sui an ceste poinne mise,&#xD;
Por ce vos metrai fors de ci.&#xD;
-Pucele, la vostre merci,&#xD;
Fet donques li anprisonez ;&#xD;
Bien me sera guerredonez&#xD;
Li servises que je vos fis&#xD;
Se je fors de ceanz sui mis.&#xD;
Se fors de ci me poez metre,&#xD;
Por voir vos puis dire et prometre&#xD;
Que je toz  mes serai vostres,&#xD;
Si m'a?st sainz Pos li apostres !&#xD;
Et se je Deu voie an la face,&#xD;
Ja mes n'iert jorz que je ne face&#xD;
Quanque vos pleira comander.&#xD;
Ne me savroiz ja demander&#xD;
Chose nule, por que je l'aie,&#xD;
Que vos ne l'aiez sanz delaie.&#xD;
-Amis, ja de ce ne dotez&#xD;
Que bien n'an soiez fors botez.&#xD;
Hui seroiz desclos et delivres,&#xD;
Je nel leiroie por mil livres&#xD;
Que fors n'an soiez ainz le jor.&#xD;
Lors vos metrai a grant sejor,&#xD;
A grant repos et a grant aise.&#xD;
Ja n'avrai chose qui vos plaise,&#xD;
Se vos la volez, ne l'aiez.&#xD;
Ja de rien ne vos esmaiez,&#xD;
Mes en?ois me covient porquerre,&#xD;
Ou que soit ci an ceste terre,&#xD;
Aucun engin, se je le truis,&#xD;
C'om puisse croistre cest pertuis&#xD;
Tant que vos issir an puissiez.&#xD;
-Et Dex doint que vos le truissiez,&#xD;
Fet se cil qui bien s'i acorde ;&#xD;
Et j'ai ceanz a plant? de corde&#xD;
Que li sergent bailliee m'ont&#xD;
Por traire le mangier amont,&#xD;
Pain d'orge dur et eve troble&#xD;
Qui le cuer et le cors me troble. "&#xD;
Lors la fille Bademagu&#xD;
.I. pic fort, quarr? et agu,&#xD;
Porquiert et tantost si le baille&#xD;
Celui qui tant an hurte et maille&#xD;
Et tant a feru et bot?,&#xD;
Neporquant s'il li a grev?,&#xD;
Qu'issuz s'an est legieremant.&#xD;
Or est a grant alegemant,&#xD;
Or a grant joie, ce sachiez,&#xD;
Qant il est de prison sachiez,&#xD;
Et quant il d'iluec se remue&#xD;
Ou tel piece a est? an mue.&#xD;
Or est au large et a l'essor,&#xD;
Et sachiez bien que por tot l'or&#xD;
Qui est espanduz par le mont,&#xD;
Qui tot le me?st an .i. mont&#xD;
Et tot li donast et ofrist,&#xD;
Arrieres estre ne volsist.&#xD;
Ez vos desserr? Lancelot,&#xD;
Qui si ert vains qu'il chancelot&#xD;
De vanit? et de feblece.&#xD;
Cele si soef, que nel blece,&#xD;
Le met devant soi sor sa mure,&#xD;
Puis si s'an vont grant alere.&#xD;
Mes la pucele se desvoie&#xD;
Tot de gr?, por ce qu'an nes voie,&#xD;
Et chevalchent celeemant,&#xD;
Car s'ele alast apertemant,&#xD;
Aucuns que ele conest,&#xD;
Et ce ne volsist ele pas.&#xD;
Por ce eschive les max pas&#xD;
Et est venue a un repeire&#xD;
Ou sovant sejorne et repeire,&#xD;
Por ce que biax estoit et genz.&#xD;
Et li repeires et les genz&#xD;
Erent an son comant del tot,&#xD;
Si estoit plante?s de tot&#xD;
Li leus et sains et mout privez.&#xD;
La est Lanceloz arivez,&#xD;
Et si tost com il fu venuz,&#xD;
Qant il fu de sa robe nuz,&#xD;
En une haute et bele couche&#xD;
La pucele soef le couche,&#xD;
Puis le baigne, puis le conroie&#xD;
Si tres bien que je n'an porroie&#xD;
La miti? deviser ne dire.&#xD;
Soef le menoie et atire&#xD;
Si com ele fe?st son pere ;&#xD;
Tot le renovele et repere,&#xD;
Tot le remue, tot le change.&#xD;
Or n'est  moins biax d'un ange,&#xD;
N'est mes roigneus n'esgenez,&#xD;
Mes forz et biax, si s'est levez&#xD;
Et la pucele quis li ot&#xD;
Robe plus bele qu'ele pot,&#xD;
Dom au lever le revesti,&#xD;
Et cil lieemant la vesti&#xD;
Plus legiers que oisiax qui vole.&#xD;
La pucele beise et acole,&#xD;
Puis li dist amiablemant :&#xD;
"Amie, fet fet il, seulemant&#xD;
A Deu et a vos rant merciz&#xD;
De ce que sains sui et gariz.&#xD;
Par vos sui de prison estors,&#xD;
Por ce poez mon cuer, mon cors&#xD;
Et mon servise et mon avoir,&#xD;
Qant vos pleira, prandre et avoir.&#xD;
Tant m'avez fet que vostres sui,&#xD;
Mes grant piece a que je ne fui&#xD;
A la cort Artus mon seignor,&#xD;
Qui m'a portee grant enor,&#xD;
Et g'i avroie assez a feire.&#xD;
Or, douce amie deboneire,&#xD;
Par amors si vos prieroie&#xD;
Congi? d'aler, et g'i iroie,&#xD;
S'il vos pleisoit, mout volantiers.&#xD;
-Lancelot, biax dolz amis chiers,&#xD;
Fet la pucele, jel vuel bien,&#xD;
Que vostre enor et vostre bien&#xD;
Vuel je par tot et ci et la. "&#xD;
.I. merveilleus cheval qu'ele a,&#xD;
Le meillor c'onques ve?st nus,&#xD;
Li done cele, et cil saut sus,&#xD;
Qu'as estri?s congi? n'an rova,&#xD;
Ne sot mot quant sus se trova.&#xD;
Lors a Deu qui onques ne mant&#xD;
S'antrecomandent boenemant.&#xD;
Lanceloz s'est mis a la voie&#xD;
Si liez que, se jur? l'avoie,&#xD;
Ne porroie por nule painne&#xD;
Dire la joie qu'il demainne&#xD;
De ce qu'ainsi est eschapez&#xD;
De la ou il fu antrapez.&#xD;
Mes or dit sovant et menu&#xD;
Que mar l'a en prison tenu&#xD;
Li tra?tres, li forsligniez,&#xD;
Qui est gabez et angigniez,&#xD;
"Et maugr? suen an sui je fors ! "&#xD;
Donc jure le cuer et le cors&#xD;
Celui qui tot le mont cria,&#xD;
Qu'avoir ne richesce n'en a&#xD;
Des Babiloine jusqu'a Gant,&#xD;
Por qu'il leissast Meleagant&#xD;
Eschaper, se il le tenoit&#xD;
Et de lui au desus venoit,&#xD;
Que trop li a fet leit et honte.&#xD;
Mes li afeires a ce monte&#xD;
Que par tans en iert a me?smes,&#xD;
Car cil Meleaganz me?smes&#xD;
Qu'il menace et tient ja si cort&#xD;
Estoit ce jor venuz a cort&#xD;
Sanz ce que nus ne le manda.&#xD;
Qant il i fu, si demanda&#xD;
Tant monseignor Gauvain qu'il l'ot.&#xD;
Puis li requiert de Lancelot&#xD;
Li mauv?s tra?tres provez&#xD;
Se puis fu vez ne trovez,&#xD;
Ausi con s'il n'en sest rien ;&#xD;
Nel feisoit il, nel sot pas bien,&#xD;
Mes il le cuidoit bien savoir.&#xD;
Et Gauvains li a dit por voir&#xD;
Qu'il nel vit ne il ne vint puis.&#xD;
"Des qu'ainsi est que je vos truis,&#xD;
Fet Meleaganz, donc venez&#xD;
Et mon covenant me tenez,&#xD;
Car plus ne vos en atandrai. "&#xD;
Ce fet Gauvains : "Bien vos randrai,&#xD;
Se Deu plest ou j'ai ma creance,&#xD;
Jusqu'a po vostre covenance.&#xD;
Bien me cuit a vos aquiter,&#xD;
Mes se vient a plus poinz giter&#xD;
Et g'en giet plus que ne fa?oiz,&#xD;
Si m'a?st Dex et sainte Foiz,&#xD;
Quanqu'avra el geu tot an tasche&#xD;
Prendrai, ja n'en avrai relasche. "&#xD;
Et lors Gauvains sanz plus atandre&#xD;
Comande gitier et estandre&#xD;
Iluec .i. tapiz devant soi.&#xD;
Isnelemant font sanz esfroi&#xD;
Tot son comant li escuier,&#xD;
Mes sanz grondre et sanz enuier&#xD;
De ce qu'il rueve s'antremetent.&#xD;
Le tapiz prenent, si le metent&#xD;
Cele part ou il comanda ;&#xD;
Cil saut sus, einz n'i aresta,&#xD;
Et de desore armer se rueve&#xD;
Aus vaslez que devant soi trueve,&#xD;
Qui an cors desfubl? estoient.&#xD;
.III. en i ot, qui li estoient&#xD;
Ne sai ou cosin ou neveu,&#xD;
Por voir bien anseigni? et preu ;&#xD;
Cil l'armerent bel et si bien&#xD;
Qu'il n'a el monde nule rien&#xD;
Dont nus hom reprendre les puisse&#xD;
Por nule rien que il i truisse&#xD;
En chose qu'il en aient fait.&#xD;
Qant l'ont arm?, li uns d'ax vait&#xD;
Amener .i. destrier d'Espaigne&#xD;
Tel qui plus tost cort par chanpaigne,&#xD;
Par bois, par tertres et par vax,&#xD;
Que ne fist li boens Bucifax.&#xD;
El cheval tel con vos oez&#xD;
Monta li chevaliers loez,&#xD;
Gauvains, li plus bien anseigniez&#xD;
Qui onques fust de main seigniez.&#xD;
Et ja voloit son escu prandre,&#xD;
Qant il vit devant lui descendre&#xD;
Lancelot, don ne se gardoit.&#xD;
A grant mervoille l'esgardoit&#xD;
Por ce que si soudainnemant&#xD;
Est venuz, et, se je n'an mant,&#xD;
Mervoilles li sont avenues&#xD;
Ausins granz con s'il fust des nues&#xD;
Devant lui chez maintenant ;&#xD;
Mes nel va lors riens decevant&#xD;
Ne besoinz qu'il po?st avoir,&#xD;
Qant il voit que c'est il por voir,&#xD;
Qu'a terre ne soit descenduz,&#xD;
Lors li vet ses braz estanduz,&#xD;
Si l'acole et salue et beise.&#xD;
Or a grant joie, or est a eise,&#xD;
Qant son conpaignon a trov?.&#xD;
Et je vos dirai voir prov?,&#xD;
Si ne m'an mescreez vos pas,&#xD;
Que Gauvains tot en es le pas&#xD;
A roi, por ce qu'il ne l'est.&#xD;
Va s'an li rois, ja sevent tuit&#xD;
Que Lanceloz, cui qu'il enuit,&#xD;
Qui tel piece a est? gaitiez,&#xD;
Est venuz toz sains et haitiez,&#xD;
S'an font grant joie tuit ansanble,&#xD;
Et por lui festoier s'asanble&#xD;
La corz qui lonc tans l'a bah?.&#xD;
N'i a nul tant de grant ah?&#xD;
Ou de petit, joie n'an face.&#xD;
Joie depiece et si esface&#xD;
La dolor qui en?ois i ert,&#xD;
Li diaus s'an fuit, si i apert&#xD;
Joie, qui formant les rapele.&#xD;
Et la re?ne n'i est ele&#xD;
A cele joie qu'an demainne ?&#xD;
O?l voir, tote premerainne.&#xD;
Comant ? Dex, ou fust ele donques ?&#xD;
Ele n'ot mes si grant joie onques&#xD;
Com or a de sa bienvenue,&#xD;
Et ele a lui ne fust venue ?&#xD;
Si est voir, ele an est si pres&#xD;
Qu'a po se tient, mout s'an va pres,&#xD;
Que li cors le cuer ne sivoit.&#xD;
Ou est donc li cuers ? Il beisoit&#xD;
Et conjo?ssoit Lancelot.&#xD;
Et li cors, por coi se celot ?&#xD;
N'estoit bien la joie anterine ?&#xD;
A y donc corroz ne ha?ne ?&#xD;
Nenil certes, ne tant ne quant,&#xD;
Mes puet cel estre, li auquant,&#xD;
Li rois, li autre, qui la sont,&#xD;
Qui lor ialz espanduz i ont,&#xD;
Aparcessent tost l'afeire,&#xD;
S'ainsi, veant toz, volsist feire&#xD;
Tot si con li cuers le volsist.&#xD;
Et se reisons ne li tolsist&#xD;
Ce fol panser et cele rage,&#xD;
Si ve?ssent tot son corage,&#xD;
Lors si fust trop granz la folie.&#xD;
Por ce reisons anferme et lie&#xD;
Son fol cuer et son fol pans?,&#xD;
Si l'a un petit racenss?&#xD;
Et a mis la chose an respit&#xD;
Jusque tant que voie et espit&#xD;
.I. boen leu et un plus priv?&#xD;
Ou il soient mialz ariv?&#xD;
Que il or ne sont a ceste ore.&#xD;
Li rois Lancelot mout enore&#xD;
Et, quant assez l'ot conjo?,&#xD;
Se li dist : "Amis, je n'o?&#xD;
Certes de nul home noveles&#xD;
Piece a qui si me fussent beles&#xD;
Con de vos, mes mout m'esba?s&#xD;
An quel terre et an quel pa?s&#xD;
Vos avez si grant piece est?.&#xD;
Et tot iver et tot est?&#xD;
Vos ai fet querre et sus et jus,&#xD;
N'onques trover ne vos pot nus.&#xD;
-Certes, fet Lanceloz, biax sire,&#xD;
A bri?s paroles vos puis dire&#xD;
Tot si com il m'est avenu.&#xD;
Meleaganz si m'a tenu,&#xD;
Li fel tra?tres, an prison&#xD;
Des cele ore que li prison&#xD;
De sa terre furent delivre,&#xD;
Si m'a fet a grant honte vivre&#xD;
En une tor qui est sor mer ;&#xD;
La me fist metre et anfermer,&#xD;
La menasse ancor dure vie&#xD;
Se ne fust une moie amie,&#xD;
Une pucele cui ge fis&#xD;
.I. petit servise jadis.&#xD;
Cele por assez petit don&#xD;
M'a rendu large guerredon,&#xD;
Grant enor m'a feite et grant bien.&#xD;
Mes celui cui je n'aim de rien,&#xD;
Qui cele honte et cest mesfet&#xD;
M'a porchaci?, porquis et fet,&#xD;
Voldrai randre son paiemant&#xD;
Or androit sanz delaiemant.&#xD;
Il l'est venuz querre et il l'ait :&#xD;
N'estuet pas que il se delait&#xD;
Por l'atandre, car trop est prez&#xD;
Et je me?smes resui prez,&#xD;
Mes ja Dex ne doint qu'il  lot ! "&#xD;
Lors dit Gauvains a Lancelot :&#xD;
"Amis, fet il, iceste paie&#xD;
Se je vostre deteur la paie,&#xD;
C'iert assez petite bontez,&#xD;
Et ausi sui je ja montez&#xD;
Et toz prez, si con vos veez.&#xD;
Biax dolz amis, ne me veez&#xD;
Cest don, que je requier et vuel. "&#xD;
Cil dit qu'il se leiroit ainz l'uel,&#xD;
Voire an.ii., de la teste traire&#xD;
Einz qu'a ce le po?st atraire.&#xD;
Bien jure que ja n'avandra ;&#xD;
Il li doit et il li randra,&#xD;
Car de sa main li afia.&#xD;
Gauvains voit bien, mestier n'i a&#xD;
Riens nule que dire li sache,&#xD;
Si desvest son hauberc et sache&#xD;
De son dos et toz se desarme.&#xD;
Lanceloz de ces armes s'arme&#xD;
Tot sanz delai et sanz demore ;&#xD;
Il ne cuide ja veoir l'ore&#xD;
Qu'aquitez se soit et paiez.&#xD;
N'avra mes bien, s'iert apaiez&#xD;
Meliaganz, qui se mervoille&#xD;
Oltre reison de la mervoille&#xD;
Qu'il a ses ialz esgarde et voit,&#xD;
A bien petit qu'il ne desvoit&#xD;
Et par po n'a le san changi?.&#xD;
"Certes, fet il, fos fui quant gi?&#xD;
N'alai, en?ois que ?a venisse,&#xD;
Veoir s'ancore le tenisse&#xD;
An ma prison et an ma tor&#xD;
Celui qui or m'a fet un tor.&#xD;
Ha ! Dex, je por coi i alasse ?&#xD;
Comant, par quel reison cuidasse&#xD;
Que il s'an po?st estre issuz ?&#xD;
N'est li murs assez fort tissuz&#xD;
Et la torz assez forz et haute ?&#xD;
N'il n'i avoit pertuis ne faute&#xD;
S'a?de par defors n'e?st.&#xD;
Espoir qu'il i fu ancusez.&#xD;
Or soit que li murs soit usez&#xD;
Et toz cheoiz et toz fonduz,&#xD;
Ne fust il avoec confonduz&#xD;
Et morz et desmanbrez et roz ?&#xD;
O?l, si m'a?st Dex, trestoz,&#xD;
S'il fust chez, morz fust sanz faille ;&#xD;
Mes je cuit, quanque li murs faille,&#xD;
Faudra, ce cuit, la mers trestote&#xD;
Si qu'il n'en i remandra gote&#xD;
Ne li monz ne durera plus&#xD;
S'a force n'est abatuz jus.&#xD;
Autremant va, n'est pas issi,&#xD;
A?de ot quant il en issi,&#xD;
Ne s'an est autremant volez ;&#xD;
Bien sui par consant afolez.&#xD;
Comant qu'il fust, il an est fors,&#xD;
Mes se m'an gardasse bien lors,&#xD;
Ja ne fust ne ja n'avenist&#xD;
Ne ja mes a cort ne venist.&#xD;
Mes tart an sui au repantir :&#xD;
Cil qui n'a talant de mantir,&#xD;
Li vilains, dit bien chose estable,&#xD;
Que trop a tart ferme an l'estable&#xD;
Qant li chevax an est menez.&#xD;
Bien sai c'or serai demenez&#xD;
A grant honte et a grant laidure,&#xD;
Se assez ne suefre et andure.&#xD;
Quel sosfrir et quel andurer ?&#xD;
Mes tant con je porrai durer&#xD;
Li donrai je assez antante,&#xD;
Se Deu plest, a cui j'ai m'atante. "&#xD;
Ensi se va reconfortant&#xD;
Ne ne demande mes fors tant&#xD;
Qu'il an chanp soient mis ansanble.&#xD;
Et c'iert par tans, si con moi sanble,&#xD;
Car Lanceloz le va requerre&#xD;
Qui mout tost le cuide conquerre.&#xD;
Mes, ainz que li uns l'autre assaille,&#xD;
Lor dit li rois que chascuns aille&#xD;
Aval soz la tor an la lande,&#xD;
N'a si bele jusqu'an Irlande.&#xD;
Et il si font, la sont al?,&#xD;
Mout furent tost jus aval?.&#xD;
Li rois i va et tuit et totes,&#xD;
A granz tropiax et a granz rotes.&#xD;
La s'an vont tuit, nus n'i remaint,&#xD;
Et as fenestres revont maint&#xD;
Chevalier, dames et puceles,&#xD;
Por Lancelot, gentes et beles.&#xD;
En la lande un sagremor ot,&#xD;
Si bel que plus estre ne pot ;&#xD;
Mout tenoit place, mout est lez,&#xD;
S'est tot antor selonc orlez&#xD;
De menue erbe fresche et bele,&#xD;
Qui an toz tans estoit novele.&#xD;
Soz le sagremor gent et bel,&#xD;
Qui fu plantez del tans Abel,&#xD;
Sort une clere fontenele&#xD;
Qui de corre est assez isnele.&#xD;
Li graviers est et biax et genz&#xD;
Et clers con se ce fust argenz,&#xD;
Et li tuiax, si con ge cuit,&#xD;
De fin or esmer? et cuit ;&#xD;
Et cort parmi la lande aval,&#xD;
Antre .ii. bois, parmi un val.&#xD;
Iluec plest le roi qu'il se siee,&#xD;
Qu'il n'i voit rien qui li dessiee.&#xD;
Les genz fet treire bien ansus,&#xD;
Et Lanceloz mout tost cort sus&#xD;
Meliagant de grant a?r,&#xD;
Con celui cui mout puet ha?r.&#xD;
Mes avant, einz que il le fiere,&#xD;
Li dist a haute voiz et fiere :&#xD;
"Traiez vos la, je vos desfi !&#xD;
Et sachiez bien trestot de fi&#xD;
Que ne vos espargnerai point. "&#xD;
Lors broche son cheval et point&#xD;
Et arriers un petit se trait&#xD;
Tant de place con uns ars trait,&#xD;
Puis lessent l'uns vers l'autre corre&#xD;
Quanque cheval lor porent corre,&#xD;
Si s'antrefierent maintenant&#xD;
Es escuz, qui bien sont taingnant,&#xD;
Qu'il les ont troez et perciez,&#xD;
Mes l'uns ne l'autres n'est bleciez&#xD;
N'an char consez a cele ore.&#xD;
Lors passent oltre sanz demore,&#xD;
Puis se revont granz cos doner,&#xD;
Quanque chevax puet randoner,&#xD;
Es escuz qui boen sont et fort,&#xD;
Et il resont de grant esfort&#xD;
Et chevalier preu et vassal,&#xD;
Et fort et isnel li cheval.&#xD;
Et a ce qu'il fierent granz cos&#xD;
Sor les escuz qu'il ont as cos,&#xD;
Les lances sont oltre passees&#xD;
Qui fraites ne sont ne quassees,&#xD;
Et sont a force parvenues&#xD;
Desi qu'a lor charz totes nues.&#xD;
Par grant vertu l'uns l'autre anpaint&#xD;
Qu'a terre se sont jus anpaint,&#xD;
Ne peitrax ne cengle n'estriers&#xD;
N'i pot eidier que par derriers&#xD;
Chascuns d'ax la sele ne vuide&#xD;
Et chieent a la terre vuide.&#xD;
Esfre? an sont li cheval&#xD;
Qui s'an vont amont et aval ;&#xD;
Li uns regibe, l'autre et mort,&#xD;
Que l'uns volsist l'autre avoir mort.&#xD;
Et li chevalier qui che?rent&#xD;
Plus tost qu'il porent sus saillirent&#xD;
Et ont tost les espees traites,&#xD;
Qui de letres erent portraites.&#xD;
Les escuz devant lor vis metent&#xD;
Et des ore mes s'antremetent&#xD;
Comant se puissent domagier&#xD;
As espees tranchanz d'acier.&#xD;
Lanceloz nel redote mie,&#xD;
Car il savoit plus d'escremie&#xD;
La miti? que cil n'an savoit,&#xD;
Car an s'anfance apris l'avoit.&#xD;
Andui s'antrefierent granz cos&#xD;
Sor les escuz qu'il ont as cos&#xD;
Et sor les hiaumes d'or barrez,&#xD;
Que fraiz les ont et anbarrez.&#xD;
Mes Lanceloz le haste fort,&#xD;
Si li done .i. grant cop et fort&#xD;
Devant l'escu a descovert&#xD;
El braz destre de fer covert,&#xD;
Si li a colp? et tranchi?.&#xD;
Et quant il se sant domagi?&#xD;
De sa destre qu'il a perdue,&#xD;
Dist que chier li sera vandue&#xD;
S'il an puet leu ne aise avoir,&#xD;
Ne remanra por nul avoir,&#xD;
Car tant a duel et ire et rage&#xD;
Qu'a bien petit que il n'anrage&#xD;
Et mout po prise son afeire&#xD;
S'un malv?s geu ne li puet feire.&#xD;
Vers lui cort, que prendre le cuide,&#xD;
Mes Lanceloz bien se porcuide,&#xD;
Car a s'espee qui bien taille&#xD;
Li a fet tele osche an s'antraille&#xD;
Dom il ne respassera mais,&#xD;
Einz iert passez avrix et mais,&#xD;
Que le nasal li hurte as danz&#xD;
Que trois l'en a brisiez dedanz.&#xD;
Et Meliaganz a tele ire&#xD;
Qu'il ne puet parler ne mot dire,&#xD;
Ne merci demander ne daingne,&#xD;
Car ses fos cuers li desansaingne,&#xD;
Qui trop l'enprisone et anlace.&#xD;
Lanceloz vient, si li deslace&#xD;
Le hiaume et la teste li tranche.&#xD;
Ja mes cist ne li fera ganche,&#xD;
Morz est chez, fet est de lui.&#xD;
Mes or vos di n'i a celui&#xD;
Qu'ilueques fust, qui ce ve?st,&#xD;
Cui nule pitiez an pre?st.&#xD;
Li rois et tuit cil qui i sont&#xD;
Grant joie an demainnent et font.&#xD;
Lancelot desarment adonques&#xD;
Cil qui plus li? an furent onques,&#xD;
Si l'en ont men? a grant joie.&#xD;
Seignor, se j'avant an disoie,&#xD;
Ce seroit oltre la matire,&#xD;
Por ce au definer m'atire :&#xD;
Ci faut li romanz an travers.&#xD;
Godefroiz de Leigni, li clers,&#xD;
A parfinee la Charrete,&#xD;
Mes nus hom blasme ne l'an mete&#xD;
Se sor Crestien a ovr?,&#xD;
Car ?'a il fet par le boen gr?&#xD;
Crestien qui le coman?a.&#xD;
Tant en a fet des lors an ?a&#xD;
Ou Lanceloz fu anmurez,&#xD;
Tant con li contes est durez.&#xD;
Tant en a fet, n'i vialt plus metre&#xD;
Ne moins, por le conte malmetre.&#xD;
Ci faut li romans de Lancelot&#xD;
de la Charrete.</LiteraryWork>
