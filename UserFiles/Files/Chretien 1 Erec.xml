<?xml version="1.0"?>
<LiteraryWork Author="Chretian" Title="Erec" Type="Romance">Li vilains dit an son respit&#xD;
que tel chose a l'an an despit&#xD;
qui mout valt mialz que l'an ne cuide ;&#xD;
por ce fet bien qui son estuide&#xD;
atorne a bien, quel que il l'ait ,&#xD;
car qui son estuide antrelait,&#xD;
tost i puet tel chose teisir&#xD;
qui mout vandroit puis a pleisir.&#xD;
Por ce dist Crestiens de Troies&#xD;
que reisons est que tote voies&#xD;
doit chascuns panser et antandre&#xD;
a bien dire et a bien aprandre,&#xD;
et tret d'un conte d'avanture&#xD;
une mout bele conjointure&#xD;
par qu'an puet prover et savoir&#xD;
que cil ne fet mie savoir&#xD;
qui s'escience n'abandone&#xD;
tant con Dex la grasce l'an done.&#xD;
D'Erec, le fil Lac, est li contes,&#xD;
que devant rois et devant contes&#xD;
depecier et corronpre suelent&#xD;
cil qui de conter vivre vuelent.&#xD;
Des or comancerai l'estoire&#xD;
qui toz jorz mes iert an mimoire&#xD;
tant con durra crestiantez ;&#xD;
de ce s'est Crestiens vantez.&#xD;
Au jor de Pasque, au tans novel,&#xD;
a Quaradigan, son chastel,&#xD;
ot li rois Artus cort tenue.&#xD;
que mout i ot boens chevaliers,&#xD;
hardiz et conbatanz et fiers,&#xD;
et riches dames et puceles,&#xD;
filles de rois, gentes et beles.&#xD;
Mes ein?ois que la corz fausist,&#xD;
li rois a ses chevaliers dist&#xD;
qu'il voloit le blanc cerf chacier&#xD;
por la costume ressaucier.&#xD;
Monseignor Gauvain ne plot mie,&#xD;
quant il ot la parole o?e.&#xD;
 Sire, fet il, de ceste chace&#xD;
n'avroiz vos ja ne gr? ne grace.&#xD;
Nos savomes bien tuit piece a&#xD;
quel costume li blans cers a :&#xD;
qui le blanc cerf ocirre puet&#xD;
par reison beisier li estuet&#xD;
des puceles de vostre cort&#xD;
la plus bele, a que que il tort.&#xD;
Maus an puet avenir mout granz,&#xD;
qu'ancor a il ceanz .v.c.&#xD;
dameiseles de hauz paraiges,&#xD;
filles de rois, gentes et sages ;&#xD;
n'i a nule qui n'ait ami&#xD;
chevalier vaillant et hardi,&#xD;
don chascuns desresnier voldroit,&#xD;
ou fust a tort ou fust a droit,&#xD;
que cele qui li atalante&#xD;
est la plus bele et la plus gente. &#xD;
Li rois respont :  Ce sai ge bien ,&#xD;
mes por ce n'an lerai ge rien,&#xD;
car parole que rois a dite&#xD;
ne doit puis estre contredite.&#xD;
Demain matin a grant deduit&#xD;
irons chacier le blanc cerf tuit&#xD;
an la forest avantureuse ;&#xD;
ceste chace iert mout mervelleuse. &#xD;
Ensi est la chace atornee&#xD;
a l'andemain, a l'anjornee.&#xD;
L'andemain, lu?s que il ajorne,&#xD;
li rois se lieve et si s'atorne,&#xD;
et por aler an la forest&#xD;
d'une corte cote se vest.&#xD;
Les chevaliers fet esvellier,&#xD;
les chaceors aparellier ;&#xD;
lor ars et lor saietes ont,&#xD;
an la forest chacier s'an vont.&#xD;
Apr?s aus monte la re?ne,&#xD;
ansanble o li une meschine ;&#xD;
pucele estoit, fille de roi,&#xD;
et sist sor un boen palefroi.&#xD;
Apr?s les siust a esperon&#xD;
uns chevaliers, Erec a non ;&#xD;
de la Table Reonde estoit,&#xD;
an la cort mout grant los avoit ;&#xD;
de tant com il i ot est?,&#xD;
n'i ot chevalier si lo?,&#xD;
et fu tant biax qu'an nule terre&#xD;
n'estovoit plus bel de lui querre.&#xD;
Mout estoit biax et preuz et genz&#xD;
et n'avoit pas .xxv. anz ;&#xD;
onques nus hom de son aage&#xD;
ne fu de si grant vaselage.&#xD;
Que diroie de ses bontez?&#xD;
Sor .i. destrier estoit montez ;&#xD;
afublez d'un mantel hermin,&#xD;
galopant vient tot le chemin ;&#xD;
s'ot cote d'un diapre noble&#xD;
qui fu fez an Costantinoble ;&#xD;
chauces de paile avoit chauciees,&#xD;
mout bien fetes et bien tailliees ;&#xD;
et  es estri?s afichiez,&#xD;
uns esperons a or chauciez ;&#xD;
n'ot avoec lui arme aportee&#xD;
fors que tant seulemant s'espee.&#xD;
La re?ne vint ateignant&#xD;
au tor de la rue poignant.&#xD;
 Dame, fet il, a vos seroie,&#xD;
s'il vos pleisoit, an ceste voie.&#xD;
Je ne ving ?a por autre afere&#xD;
fors por vos conpaignie fere. &#xD;
Et la re?ne l'an mercie :&#xD;
 Biax amis, vostre conpaignie&#xD;
aim je mout, ce saichiez de voir ;&#xD;
je ne puis pas meillor avoir. &#xD;
Lors chevalchent a grant esploit,&#xD;
an la forest vienent tot droit.&#xD;
Cil qui devant erent al?&#xD;
avoient ja le cerf lev? ;&#xD;
li un cornent, li autre huient ;&#xD;
li chien apr?s le cerf s'esbruient,&#xD;
corent, angressent et abaient;&#xD;
li archier espessemant traient.&#xD;
Devant ax toz chace li rois&#xD;
sor un chaceor espanois.&#xD;
La re?ne Ganievre estoit&#xD;
el bois qui les chiens escotoit,&#xD;
lez li Erec et sa pucele&#xD;
qui mout estoit cortoise et bele ;&#xD;
mes tant d'ax esloigni? estoient&#xD;
cil qui le cerf lev? avoient&#xD;
que d'ax ne pueent o?r rien,&#xD;
ne cor ne chaceor ne chien.&#xD;
Por orellier et escouter&#xD;
s'il orroient home parler&#xD;
ne cri de chien de nule part,&#xD;
tuit troi furent an .i. essart,&#xD;
anz en .i. chemin, arest?.&#xD;
Mes mout i orent po est?,&#xD;
qant il virent un chevalier&#xD;
venir arm? sor .i. destrier,&#xD;
l'escu au col, la lance el poing.&#xD;
La re?ne le vit de loing ;&#xD;
delez lui chevalchoit a destre&#xD;
une pucele de bel estre ;&#xD;
devant ax, sor .i. grant roncin,&#xD;
venoit uns nains tot le chemin&#xD;
et ot en sa main aportee&#xD;
une corgiee an son noee.&#xD;
La re?ne Guenievre voit&#xD;
le chevalier bel et adroit,&#xD;
et de sa pucele et de lui&#xD;
vialt savoir qui il sont andui.&#xD;
Sa pucele comande aler&#xD;
isnelemant a lui parler :&#xD;
 Dameisele, fet la rene,&#xD;
ce chevalier qui la chemine&#xD;
alez dire qu'il vaigne a moi&#xD;
et amaint sa pucele o soi. &#xD;
vers le chevalier a droiture.&#xD;
Li nains a l'ancontre li vient&#xD;
qui sa corgiee an sa main tient.&#xD;
 Dameisele, estez! , fet li nains&#xD;
qui de felenie fu plains.&#xD;
 Qu'alez vos ceste part querant?&#xD;
?a n'avez vos que fere avant.&#xD;
-Nains, fet ele, lesse m'aler :&#xD;
a ce chevalier voel parler,&#xD;
car la re?ne m'i anvoie. ?&#xD;
Li nains s'estut enmi la voie,&#xD;
qui mout fu fel et de_pute_ere.&#xD;
 a n'avez vos, fet il, que fere.&#xD;
Alez arrieres! N'est pas droiz&#xD;
qu'a si boen chevalier parloiz. &#xD;
La pucele s'est avant trete,&#xD;
passer volt oltre a force fete,&#xD;
que lo nain ot an grant despit&#xD;
por ce qu'ele le vit petit.&#xD;
Et li nains hauce la corgiee,&#xD;
quant vers lui la vit aprochiee ;&#xD;
ferir la volt parmi le vis,&#xD;
mes cele a son braz devant mis ;&#xD;
cil recuevre, si l'a ferue&#xD;
a descovert sor la main nue ;&#xD;
si la fiert sor la main anverse&#xD;
que tote an devint la mains perse.&#xD;
La pucele, quant mialz ne puet,&#xD;
voelle ou non, retorner l'estuet ;&#xD;
retornee s'an est plorant,&#xD;
des ialz li descendent corant&#xD;
les lermes contreval la face.&#xD;
La re?ne ne set que face,&#xD;
quant sa pucele voit bleciee,&#xD;
mout est dolante et correciee.&#xD;
 H! Erec, biax amis, fet ele,&#xD;
mout me poise de ma pucele&#xD;
que si a bleciee cil nains.&#xD;
Mout est li chevaliers vilains,&#xD;
quant il sofri que tex fauture&#xD;
feri si bele criature.&#xD;
Biax amis Erec, alez i&#xD;
au chevalier et dites li&#xD;
que il veigne a moi, nel lest mie ;&#xD;
conuistre vuel lui et s'amie. &#xD;
Erec cele part esperone,&#xD;
des esperons au cheval done,&#xD;
vers le chevalier vient tot droit.&#xD;
Li nains cuiverz venir le voit,&#xD;
a l'ancontre li est alez :&#xD;
 Vasax, fet il, arriers estez!&#xD;
?a ne sai ge qu'a fere aiez ;&#xD;
je vos lo qu'arriers vos traiez.&#xD;
-Fui! fet Erec, nains enuieus,&#xD;
trop es fel et contralieus.&#xD;
Lesse m'aler! -Vos n'i iroiz.&#xD;
-Je si ferai. -Vos nel feroiz. &#xD;
Erec bote le nain ansus.&#xD;
Li nains fu fel tant con nus plus :&#xD;
de la corgiee grant colee&#xD;
li a parmi le col donee.&#xD;
Le col et la face ot vergiee&#xD;
Erec del cop de la corgiee ;&#xD;
de chief an chief perent les roies&#xD;
que li ont feites les corroies.&#xD;
Il sot bien que del nain ferir&#xD;
ne porroit il mie jo?r,&#xD;
car le chevalier vit arm?,&#xD;
mout felon et desmesur?,&#xD;
et crient qu'asez tost l'occirroit&#xD;
se devant lui son nain feroit.&#xD;
Folie n'est pas vaselages ;&#xD;
de ce fist mout Erec que sages :&#xD;
rala s'an, que plus n'i ot fet.&#xD;
 Dame, fet il, or est plus let :&#xD;
si m'a li nains cuiverz bleci?&#xD;
que tot le vis m'a depeci? ;&#xD;
ne l'osai ferir ne tochier,&#xD;
mes nus nel me doit reprochier,&#xD;
que ge toz desarmez estoie.&#xD;
le chevalier arm? dotoie,&#xD;
qui vilains est et outrageus;&#xD;
et il nel tenist pas a geus,&#xD;
tost m'oce?st par son orguel.&#xD;
Itant bien prometre vos vuel&#xD;
que, se ge puis, je vangerai&#xD;
ma honte ou je la crestrai ;&#xD;
mes trop me sont mes armes loing,&#xD;
nes avrai pas a cest besoing,&#xD;
qu'a Quaradigan les lessai&#xD;
hui matin, quant je m'an tornai.&#xD;
Se je ja querre les aloie,&#xD;
ja mes retrover ne porroie&#xD;
le chevalier par avanture,&#xD;
car il s'an vet grant alere.&#xD;
Sivre le me covient ad?s,&#xD;
ou soit de loig ou soit de pres,&#xD;
tant que ge puisse armes trover&#xD;
ou a loier ou a prester.&#xD;
Se ge truis qui armes me prest,&#xD;
maintenant me trovera prest&#xD;
li chevaliers de la bataille ;&#xD;
et bien sachiez sanz nule faille&#xD;
que tant nos conbatrons andui&#xD;
qu'il me conquerra ou ge lui.&#xD;
Et se ge puis, jusqu'al tierz jor&#xD;
me serai ge mis el retor ;&#xD;
lors me reverroiz a l'ostel,&#xD;
li? ou dolant, ne sai le quel.&#xD;
Dame, je ne puis plus tardier :&#xD;
sivre m'estuet le chevalier.&#xD;
Je m'an vois, a Deu vos comant. &#xD;
Et la re?ne autresimant&#xD;
a Deu, qui de mal le desfande,&#xD;
plus de .v.c. foiz le comande.&#xD;
Erec se part de la re?ne,&#xD;
del chevalier sivre ne fine ;&#xD;
et la re?ne el bois remaint,&#xD;
ou li rois ot le cerf ataint.&#xD;
A la prise del cerf ein?ois&#xD;
vint que nus des autres li rois;&#xD;
le blanc cerf ont desfet et pris,&#xD;
au repeirier se sont tuit mis,&#xD;
le cerf an portent, si s'an vont,&#xD;
a Caradigan venu sont.&#xD;
Apr?s soper, quant li baron&#xD;
furent tuit li? par la meison,&#xD;
li rois, si con costume estoit,&#xD;
por ce que le cerf pris avoit,&#xD;
dist qu'il iroit le beisier prandre&#xD;
por la costume del cerf randre.&#xD;
Par la cort an font grant murmure :&#xD;
li uns a l'autre afie et jure&#xD;
que ce n'iert ja fet sanz desresne&#xD;
d'espee ou de lance de fresne ;&#xD;
Chascuns vialt par chevalerie&#xD;
desresnier que la soe amie&#xD;
est la plus bele de la sale ;&#xD;
mout est ceste parole male.&#xD;
Quant messire Gauvains le sot,&#xD;
sachiez que mie ne li plot ;&#xD;
a parole en a mis le roi :&#xD;
 Sire, fet il, an grant esfroi&#xD;
sont ceanz vostre chevalier.&#xD;
Tuit parolent de ce beisier ;&#xD;
bien d?ent tuit que n'iert ja fet&#xD;
que noise et bataille n'i et. &#xD;
Et li rois li respont par san :&#xD;
 Biax nis Gauvains, conselliez m'an,&#xD;
sauve m'annor et ma droiture,&#xD;
que je n'ai de la noise cure. &#xD;
Au consoil grant partie cort&#xD;
des mellors barons de la cort.&#xD;
Li rois Ydiers i est alez,&#xD;
qui premiers i fu apelez ;&#xD;
apr?s li rois Cadiolanz,&#xD;
qui mout fu saiges et vaillanz ;&#xD;
Kex et Girflez i sont venu&#xD;
et Amauguins li rois i fu,&#xD;
et des autres barons asez&#xD;
i ot avoec ax amassez.&#xD;
que la re?ne i est venue ;&#xD;
l'avanture lor a contee&#xD;
qu'an la forest avoit trovee&#xD;
del chevalier que arm? vit&#xD;
et del nain felon et petit&#xD;
qui de s'escorgiee ot ferue&#xD;
sa pucele sor la main nue,&#xD;
et ot feru tot ansimant&#xD;
Erec el vis mout leidemant,&#xD;
qui a se le chevalier&#xD;
por sa honte croistre ou vangier,&#xD;
et que l repeirier devoit&#xD;
jusqu'a tierz jor, se il pooit.&#xD;
 Sire, fet la rene au roi,&#xD;
antandez un petit a moi.&#xD;
Se cist baron loent mon dit,&#xD;
metez cest beisier an respit&#xD;
jusqu'a tierz jor qu'Erec revaingne. &#xD;
N'i a nul qu'a li ne se taigne,&#xD;
et li rois me?smes l'otroie.&#xD;
Erec va suiant tote voie&#xD;
le chevalier qui armez fu&#xD;
et le nain qui l'avoit feru,&#xD;
tant qu'il vindrent a .i. chastel&#xD;
mout bien seant et fort et bel ;&#xD;
parmi la porte antrent tot droit.&#xD;
El chastel mout grant joie avoit&#xD;
de chevaliers et de puceles,&#xD;
car mout en i avoit de beles.&#xD;
Li un peissoient par les rues&#xD;
espreviers et faucons de mue,&#xD;
et li autre aportoient hors&#xD;
terciax, ostors muez et sors ;&#xD;
li autre joent d'autre part&#xD;
ou a la mine ou a hasart,&#xD;
cil as eschas et cil as tables.&#xD;
Li gar?on devant ces estables&#xD;
torchent les chevax et estrillent ;&#xD;
les dames es chanbres s'atillent.&#xD;
De si loing com il venir voient&#xD;
le chevalier qu'il conuissoient,&#xD;
son nain et sa pucele o soi,&#xD;
ancontre lui vont troi et troi,&#xD;
tuit le conjoent et saluent ;&#xD;
mes contre Erec ne se remuent,&#xD;
qu'il ne le conuissoient pas.&#xD;
Erec va suiant tot le pas&#xD;
par le chastel le chevalier,&#xD;
tant que il le vit herbergier ;&#xD;
formant an fu joianz et liez&#xD;
quant il vit qu'il fu herbergiez.&#xD;
.I. petit est avant passez&#xD;
et vit gesir sor uns degrez&#xD;
un vavasor auques de jorz,&#xD;
mes mout estoit povre sa corz ;&#xD;
biax hom estoit, chenuz et blans,&#xD;
deboneres, gentix et frans ;&#xD;
iluec s'estoit toz seus assis,&#xD;
bien resanbloit qu'il fust pansis.&#xD;
Erec pansa que il estoit&#xD;
preudom, tost le herbergeroit.&#xD;
Parmi la porte antre an la cort,&#xD;
Li vavasors contre lui cort ;&#xD;
einz qu'Erec li est dit mot,&#xD;
li vavasors salu? l'ot :&#xD;
 Biax sire, fet il, bien vaingniez!&#xD;
Se o moi herbergier daingniez,&#xD;
vez l'ostel aparelli? ci. ?&#xD;
Erec respont :  Vostre merci.&#xD;
Je ne sui ?a venuz por el :&#xD;
mestier ai enuit mes d'ostel. &#xD;
Erec de son cheval descent ;&#xD;
li sires me?smes le prent,&#xD;
par la resne apr?s lui le tret ;&#xD;
de son oste grant joie fet.&#xD;
Li vavasors sa fame apele&#xD;
et sa fille qui mout fu bele,&#xD;
qui an .i. ovreor ovroient,&#xD;
mes ne sai quele oevre i feisoient.&#xD;
La dame s'an est hors issue&#xD;
et sa fille, qui fu vestue&#xD;
d'une chemise par panz lee,&#xD;
deliee, blanche et ridee.&#xD;
.I. blanc cheinse ot vestu desus,&#xD;
n'avoit robe ne mains ne plus,&#xD;
et tant estoit li chainses viez&#xD;
que as costez estoit perciez.&#xD;
Povre estoit la robe dehors,&#xD;
mes desoz estoit biax li cors.&#xD;
Mout estoit la pucele gente,&#xD;
car tote i ot mise s'antante&#xD;
Nature qui fete l'avoit ;&#xD;
ele me?smes s'an estoit&#xD;
plus de .v.c. foiz mervelliee&#xD;
comant une sole foiee&#xD;
tant bele chose fere pot,&#xD;
car puis tant pener ne se pot&#xD;
qu'ele po?st son essanplaire&#xD;
an nule guise contrefaire.&#xD;
De ceste tesmoingne Nature&#xD;
c'onques si bele criature&#xD;
ne fu vee an tot le monde.&#xD;
Por voir vos di qu'Isolz la blonde&#xD;
n'ot les crins tant sors ne luisanz&#xD;
que a cesti ne fust neanz.&#xD;
Plus ot que n'est la flors de lis&#xD;
cler et blanc le front et le vis ;&#xD;
sor la color, par grant mervoille,&#xD;
d'une fresche color vermoille,&#xD;
que Nature li ot donee,&#xD;
estoit sa face anluminee.&#xD;
Si oel si grant clart? randoient&#xD;
que .ii. estoiles ressanbloient.&#xD;
Onques Dex ne sot fere mialz&#xD;
le nes, la boche ne les ialz.&#xD;
Que diroie de sa biaut??&#xD;
Ce fu cele por verit?&#xD;
qui fu fete por esgarder,&#xD;
qu'an se po?st an li mirer&#xD;
ausi com an .i. mireor.&#xD;
Issue fu de l'ovreor.&#xD;
Quant ele le chevalier voit&#xD;
que onques mes ve n'avoit,&#xD;
un petit arriere s'estut :&#xD;
por ce qu'ele ne le quenut,&#xD;
vergoigne en ot et si rogi.&#xD;
Erec d'autre part s'esbahi&#xD;
quant an li si grant biaut? vit.&#xD;
Et li vavasors li a dit :&#xD;
 Bele douce fille, prenez&#xD;
ce cheval et si le menez&#xD;
an cele estable avoec les miens.&#xD;
Gardez qu'il ne li faille riens,&#xD;
ostez li la sele et le frein,&#xD;
si li donez aveinne et fein,&#xD;
conreez le et estrilliez&#xD;
si qu'il soit bien aparelliez. &#xD;
La pucele prant le cheval,&#xD;
si li deslace le peitral,&#xD;
le frain et la sele li oste.&#xD;
Or a li chevax mout boen oste,&#xD;
mout bien et bel s'an antremet :&#xD;
au cheval .i. chevoistre met,&#xD;
bien l'estrille et torche et conroie,&#xD;
a la mangeoire le loie&#xD;
et si li met foin et aveinne&#xD;
devant assez, novele et seinne.&#xD;
Puis revint a son pere arriere,&#xD;
et il li dist :  Ma fille chiere,&#xD;
prenez par la main ce seignor,&#xD;
si li portez mout grant enor. &#xD;
La pucele ne tarda plus,&#xD;
par la main l'an mainne leissus,&#xD;
qu'ele n'estoit mie vilainne ;&#xD;
par la main contremont l'an mainne.&#xD;
La dame an ert devant alee,&#xD;
qui la meison ot atornee.&#xD;
Coutes porpointes et tapiz&#xD;
ot estanduz par sor les liz&#xD;
ou il se sont asis tuit troi ;&#xD;
Erec la pucele ot lez soi&#xD;
et li sires de l'autre part.&#xD;
Li feus mout clers devant ax art.&#xD;
Li vavasors sergent n'avoit&#xD;
for .i. tot seul qui le servoit,&#xD;
ne chanberiere ne meschine.&#xD;
Cil atornoit an la cuisine&#xD;
por le soper char et oisiax.&#xD;
De l'atorner fu mout isniax,&#xD;
bien sot aparellier et tost,&#xD;
char cuire et an eve et an rost.&#xD;
Quant ot le mangier atorn?&#xD;
tel con l'an li ot comand?,&#xD;
l'eve lor done an .ii. bacins.&#xD;
Tables et napes et bacins,&#xD;
fu tost aparelli? et mis,&#xD;
et cil sont au mangier asis ;&#xD;
trestot quanque mestiers lor fu&#xD;
ont a lor volant? e?.&#xD;
Quant a lor eise orent sop?&#xD;
et des tables furent lev?,&#xD;
Erec mist son oste a reison,&#xD;
qui sires ert de la meison :&#xD;
 Dites moi, biax ostes, fet il,&#xD;
de tant povre robe et si vil&#xD;
por qu'est vostre fille atornee,&#xD;
qui tant est bele et bien senee?&#xD;
-Biax amis, fet li vavasors,&#xD;
povretez fet mal as plusors&#xD;
et autresi fet ele moi.&#xD;
Mout me poise, quant ge la voi&#xD;
atornee si povremant,&#xD;
ne n'ai pooir que je l'amant.&#xD;
Tant ai est? toz jorz an guerre,&#xD;
tote en ai perdue ma terre&#xD;
et angagiee et vandue.&#xD;
Et neporquant bien fust vestue,&#xD;
se ge sofrisse qu'el pre?st&#xD;
ce que l'an doner li vossist ;&#xD;
nes li sires de cest chastel&#xD;
l'est vestue bien et bel&#xD;
et se li fe?st toz ses buens,&#xD;
qu'ele est sa niece et il est cuens ;&#xD;
ne n'a an trestot cest pa?s&#xD;
nul baron, tant soit de haut pris,&#xD;
qui ne l'est a fame prise&#xD;
volantiers tot a ma devise.&#xD;
Mes j'atant ancor meillor point,&#xD;
que Dex greignor enor li doint,&#xD;
que avanture li amaint&#xD;
ou roi ou conte qui l'an maint.&#xD;
A dons soz ciel ne roi ne conte&#xD;
qui est an ma fille honte,&#xD;
qui tant par est bele a mervoille&#xD;
qu'an ne puet trover sa paroille?&#xD;
Mout est bele, mes mialz asez&#xD;
vaut ses savoirs que sa biautez :&#xD;
onques Dex ne fist rien tant saige&#xD;
ne qui tant soit de franc coraige.&#xD;
Quant ge ai delez moi ma fille,&#xD;
tot le mont ne pris une bille ;&#xD;
c'est mes deduiz, c'est mes deporz,&#xD;
c'est mes solaz et mes conforz,&#xD;
c'est mes avoirs et mes tresors,&#xD;
je n'ain tant rien come son cors. &#xD;
Quant Erec ot tot escot?&#xD;
quanque ses ostes ot cont?,&#xD;
puis li demande qu'il li die&#xD;
dom estoit tex chevalerie&#xD;
qu'an ce chastel estoit venue,&#xD;
qu'il n'i avoit si povre rue&#xD;
ne fust plainne de chevaliers&#xD;
et de dames et d'escuiers,&#xD;
n'ostel tant povre ne petit.&#xD;
Et li vavasors li a dit :&#xD;
 Biax amis, ce sont li baron&#xD;
de cest pa?s ci anviron.&#xD;
Trestuit li juene et li chenu&#xD;
a une feste sont venu&#xD;
qui an ce chastel iert demain ;&#xD;
por ce sont li ostel si plain.&#xD;
Mout i avra demain grant bruit&#xD;
quant il seront assanbl? tuit,&#xD;
que devant trestote la gent&#xD;
iert sor une perche d'argent&#xD;
uns espreviers mout biax assis,&#xD;
ou de .ii. mues ou de sis,&#xD;
le meillor qu'an porra savoir.&#xD;
Qui l'esprevier voldra avoir,&#xD;
avoir li covandra amie&#xD;
bele et saige sanz vilenie.&#xD;
S'il i a chevalier si os&#xD;
qui vuelle le pris et le los&#xD;
de la plus bele desresnier,&#xD;
s'amie fera l'esprevier&#xD;
devant toz a la perche prandre,&#xD;
s'autres ne li ose desfandre.&#xD;
Iceste costume maintienent&#xD;
et por ce chascun an i vienent. &#xD;
Apr?s li dit Erec et prie :&#xD;
 Biax ostes, ne vos enuit mie,&#xD;
mes dites moi, se vos savez,&#xD;
qui est uns chevaliers armez&#xD;
d'unes armes d'azur et d'or&#xD;
qui par ci devant passa or,&#xD;
lez lui une pucele cointe&#xD;
qui mout pres de lui s'estoit jointe,&#xD;
et devant ax .i. nain bo?u? ?&#xD;
Lors a li ostes respondu :&#xD;
 C'est cil qui avra l'esprevier&#xD;
sanz contredit de chevalier ;&#xD;
ja n'i avra ne cop ne plaie :&#xD;
ne cuit que nus avant s'an traie.&#xD;
c'onques chalongiez ne li fu ;&#xD;
Mes se il ancor ouan l'a,&#xD;
a toz jorz desresni? l'avra :&#xD;
ja mes n'iert anz que il ne l'et&#xD;
quite sanz bataille et sanz plet. &#xD;
Erec respont en es le pas :&#xD;
 Cest chevalier, je ne l'aim pas.&#xD;
Saichiez, se je armes avoie,&#xD;
l'esprevier li contrediroie.&#xD;
Biax ostes, por vostre franchise,&#xD;
por guerredon et por servise,&#xD;
vos pri que vos me conselliez&#xD;
tant que je soie aparelliez&#xD;
d'unes armes, viez ou noveles,&#xD;
ne me chaut quiex, leides ou beles. &#xD;
Et il li respont come frans :&#xD;
 Ja mar an seroiz an espans :&#xD;
armes boenes et beles ai,&#xD;
que volantiers vos presterai.&#xD;
Leanz est li haubers tresliz,&#xD;
qui antre .v.c. fu esliz,&#xD;
et les chauces beles et chieres,&#xD;
boenes et fresches et legieres ;&#xD;
li hiaumes i rest boens et biax&#xD;
et li escuz fres et noviax.&#xD;
Le cheval, l'espee et la lance,&#xD;
tot vos presterai sanz dotance,&#xD;
que ja riens n'an sera a dire.&#xD;
-La vostre merci, biax  sire,&#xD;
mes je ne quier meillor espee&#xD;
de celi que j'ai aportee,&#xD;
ne cheval autre que le mien :&#xD;
de celui m'aiderai ge bien.&#xD;
Se vos le sorplus me prestez,&#xD;
vis m'est que c'est mout granz bontez.&#xD;
Mes ancor vos voel querre un don,&#xD;
don ge randrai le guerredon&#xD;
se Dex done que je m'an aille&#xD;
atot l'enor de la bataille. &#xD;
Et cil li respont franchemant :&#xD;
 Demandez tot seremant&#xD;
vostre pleisir, comant qu'il aut ;&#xD;
riens que je aie ne vos faut. &#xD;
Lors dist Erec que l'esprevier&#xD;
vialt par sa fille desresnier,&#xD;
car por voir n'i avra pucele&#xD;
qui la centiesme part soit bele,&#xD;
et se il avoec lui l'an mainne,&#xD;
reison avra droite et certainne&#xD;
de desresnier et de mostrer&#xD;
qu'ele an doit l'esprevier porter.&#xD;
Puis dist :  Sire, vos ne savez&#xD;
quel oste herbergi? avez,&#xD;
de quel afeire et de quel gent.&#xD;
Filz sui d'un riche roi puissant,&#xD;
mes peres li rois Lac a non,&#xD;
Erec m'apelent li Breton ;&#xD;
de la cort le roi Artus sui,&#xD;
bien ai est? .iii. anz a lui.&#xD;
Je ne sai s'an ceste contree&#xD;
vint onques nule renomee&#xD;
ne de mon pere ne de moi,&#xD;
mes je vos promet et otroi,&#xD;
se vos armes m'aparelliez&#xD;
et vostre fille me bailliez&#xD;
demain a l'esprevier conquerre,&#xD;
que je l'an manrai an ma terre&#xD;
se Dex la victoire m'an done ;&#xD;
la li ferai porter corone,&#xD;
s'iert re?ne de dis citez.&#xD;
-Ha! biax sire, est ce veritez?&#xD;
Erec, li filz Lac, estes vos?&#xD;
-Ce sui mon, fet il, a estros. &#xD;
Li ostes mout s'an esjo?&#xD;
et dist :  Bien avomes o&#xD;
de vos parler an cest pa?s.&#xD;
Or vos aim assez plus et pris,&#xD;
car mout estes preuz et hardiz ;&#xD;
ja de moi n'iroiz escondiz :&#xD;
tot a vostre comandemant&#xD;
ma bele fille vos comant. &#xD;
Lors l'a prise parmi le poing :&#xD;
 Tenez, fet il, je la vos doing. &#xD;
Erec lieemant la re?ut;&#xD;
or a quanque il li estut.&#xD;
Grant joie font tuit par leanz :&#xD;
li peres an ert mout joianz&#xD;
et la mere plore de joie&#xD;
et la pucele ert tote coie,&#xD;
mes mout estoit joianz et liee&#xD;
qu'ele li estoit otroiee&#xD;
por ce que preuz ert et cortois&#xD;
et bien savoit qu'il seroit rois&#xD;
et ele me?sme enoree,&#xD;
riche re?ne coronee.&#xD;
Mout orent cele nuit veilli?.&#xD;
Li lit furent apareilli?&#xD;
de blans dras et de costes moles;&#xD;
atant faillirent les paroles,&#xD;
lieemant se vont couchier tuit.&#xD;
Erec dormi po cele nuit.&#xD;
L'andemain, lu?s que l'aube crieve,&#xD;
isnelemant et tost se lieve,&#xD;
et ses ostes ansanble o lui ;&#xD;
au mostier vont orer andui&#xD;
et firent del Saint Esperite&#xD;
messe chanter a un hermite ;&#xD;
l'oferande n'obl?ent mie.&#xD;
Quant il orent la messe o?e,&#xD;
andui anclinent a l'autel,&#xD;
si s'an repeirent a l'ostel.&#xD;
Erec tarda mout la bataille;&#xD;
les armes quiert et l'an li baille.&#xD;
La pucele me?smes l'arme,&#xD;
n'i ot fet charaie ne charme :&#xD;
lace li les chauces de fer&#xD;
et queust a corroie de cer,&#xD;
hauberc li vest de boene maille&#xD;
et se li lace la vantaille ;&#xD;
le hiaume brun li met el chief,&#xD;
mout l'arme bien de chief an chief.&#xD;
Au cost? l'espee li ceint,&#xD;
Puis comande qu'an li amaint&#xD;
son cheval, et l'an li amainne ;&#xD;
sus est sailliz de terre plainne.&#xD;
La pucele aporte l'escu&#xD;
et la lance qui roide fu ;&#xD;
l'escu li baille et il le prant,&#xD;
par la guige a son col le pant ;&#xD;
la lance li ra el poing mise,&#xD;
cil l'a devers l'arestuel prise.&#xD;
Puis dist au vavasor gentil :&#xD;
 Biax sire, s'il vos plest, fet il,&#xD;
feites vostre fille atorner,&#xD;
qu'a l'esprevier la voel mener&#xD;
si con vos m'avez covenant. &#xD;
Li vavasor fist maintenant&#xD;
anseler un palefroi bai,&#xD;
onques ne le mist an delai.&#xD;
Del hernois a parler ne fet,&#xD;
car la granz povretez ne let&#xD;
don li vavasors estoit plains.&#xD;
La sele fu mise et li frains ;&#xD;
desliee et desafublee&#xD;
est la pucele sus montee,&#xD;
qui de rien ne s'an fist proier.&#xD;
Erec ne volt plus delaier,&#xD;
or s'an va, delez lui ancoste&#xD;
an mainne la fille son oste ;&#xD;
apr?s les sivent amedui&#xD;
li sires et la dame o lui.&#xD;
Erec chevalche lance droite,&#xD;
delez lui la pucele adroite.&#xD;
Tuit l'esgardent parmi les rues,&#xD;
et les granz genz et les menues.&#xD;
Trestoz li pueples s'an mervoille ;&#xD;
li uns dit a l'autre et consoille :&#xD;
 Qui est? Qui est cil chevaliers?&#xD;
Mout doit estre hardiz et fiers&#xD;
quant la bele pucele an mainne ;&#xD;
cist anploiera bien sa painne,&#xD;
cist doit bien desresnier par droit&#xD;
que ceste la plus bele soit. &#xD;
Li uns dit a l'autre :  Por voir,&#xD;
ceste doit l'esprevier avoir. &#xD;
Li un la pucele looient&#xD;
et mainz en i ot qui disoient :&#xD;
 Dex, qui puet cil chevalier estre&#xD;
qui la bele pucele adestre?&#xD;
-Ne sai, ne sai, ce dit chascuns,&#xD;
mes mout li siet li hiaumes bruns&#xD;
et cil haubers et cil escuz&#xD;
et cil branz d'acier esmoluz.&#xD;
Mout est adroiz sor ce cheval,&#xD;
bien resanble vaillant vassal ;&#xD;
mout est bien fez et bien tailliez&#xD;
de braz, de janbes et de piez. &#xD;
Tuit a aus esgarder antandent,&#xD;
et il ne tardent ne atandent&#xD;
tant que devant l'esprevier furent.&#xD;
Iluec de l'une part s'esturent&#xD;
ou le chevalier atandoient.&#xD;
Estes vos que venir le voient,&#xD;
lez lui son nain et sa pucele.&#xD;
Ja avoit o? la novele&#xD;
c'uns chevaliers venuz estoit&#xD;
qui l'esprevier avoir voloit ;&#xD;
chevalier qui si hardiz fust&#xD;
qui contre lui s'osast conbatre ;&#xD;
bien le cuidoit vaintre et abatre.&#xD;
Totes les genz le conuissoient,&#xD;
tuit le saluent et convoient ;&#xD;
apr?s lui ot grant bruit de gent :&#xD;
li chevalier et li sergent&#xD;
et les dames corent apr?s&#xD;
et les puceles a esl?s.&#xD;
Li chevaliers va devant toz,&#xD;
lez lui sa pucele et son goz ;&#xD;
mout chevalche orguilleusemant&#xD;
vers l'esprevier isnelemant,&#xD;
mes antor avoit si grant presse&#xD;
de la vilainne gent angresse&#xD;
que l'an n'i pooit aprochier&#xD;
del trait a .i. arbalestier.&#xD;
Li cuens est venuz an la place,&#xD;
as vilains vient, si les menace ;&#xD;
une verge tient an sa main :&#xD;
arriers se traient li vilain.&#xD;
Li chevaliers s'est avant trez,&#xD;
a sa pucele dist an pez :&#xD;
 Ma dameisele, cist oisiax&#xD;
qui tant bien est muez et biax&#xD;
doit vostre estre par droite rante,&#xD;
que mout par estes bele et gente,&#xD;
et si iert il tote ma vie.&#xD;
Alez avant, ma dolce amie,&#xD;
l'esprevier a la perche prandre. &#xD;
La pucele i vost la main tandre,&#xD;
mes Erec li cort chalongier,&#xD;
qui rien ne prise son dongier :&#xD;
 Dameisele, fet il, fuiez!&#xD;
A autre oisel vos deduiez,&#xD;
car vos n'avez droit an cestui ;&#xD;
cui qu'an doie venir enui,&#xD;
ja cist espreviers vostres n'iert,&#xD;
que miaudre de vos le requiert,&#xD;
plus bele asez et plus cortoise. &#xD;
A l'autre chevalier an poise,&#xD;
mes Erec ne le prise guere ;&#xD;
sa pucele fet avant trere.&#xD;
 Bele, fet il, avant venez,&#xD;
l'oisel a la perche prenez,&#xD;
car bien est droiz que vos l'aiez.&#xD;
Dameisele, avant vos traiez!&#xD;
Del desresnier tres bien me vant,&#xD;
se nus s'an ose trere avant,&#xD;
que a vos ne s'an prant nes une,&#xD;
ne que au soloil fet la lune,&#xD;
ne de biaut? ne de valor&#xD;
ne de franchise ne d'enor. &#xD;
Li autres nel pot plus sofrir&#xD;
quant il si l'o? porofrir&#xD;
de la bataille a tel vertu.&#xD;
 Cui? fet il. Vassax, qui es tu,&#xD;
qui l'esprevier m'as contredit? &#xD;
Erec hardiemant li dit :&#xD;
 Uns chevaliers sui d'autre terre.&#xD;
Cest esprevier sui venuz querre&#xD;
et bien est droiz, cui qu'il soit let,&#xD;
que ceste dameisele l'et.&#xD;
-Fui! fet li autres. Ce n'iert ja,&#xD;
folie t'a amen? ?a.&#xD;
Se tu viax avoir l'esprevier,&#xD;
mout le t'estuet conparer chier.&#xD;
-Conparer, vassax, et de quoi?&#xD;
-Conbatre t'an covient a moi&#xD;
se tu ne le me clainmes quite.&#xD;
-Or avez vos folie dite,&#xD;
fet Erec, au mien esciant ;&#xD;
ce sont menaces de neant,&#xD;
que tot par mesure vos doit.&#xD;
-Donc te desfi ge tot de bot,&#xD;
car ne puet estre sanz bataille. &#xD;
Erec respont :  Or Dex i vaille,&#xD;
c'onques riens nule tant ne vos. &#xD;
Des or mes an orroiz les cos.&#xD;
La place fu delivre et granz,&#xD;
de totes parz furent les gens.&#xD;
Cil plus d'un arpant s'antresloingnent,&#xD;
por assanbler les chevax poignent ;&#xD;
as fers des lances se requierent,&#xD;
par si grant vertu s'antrefierent&#xD;
que li escu piercent et croissent,&#xD;
les lances esclicent et froissent,&#xD;
depiecent li ar?on derriers.&#xD;
Guerpir lor estuet les estri?s,&#xD;
contre terre amedui se ruient,&#xD;
li cheval par le chanp s'an fuient.&#xD;
Cil resont tost an piez sailli,&#xD;
des lances n'orent pas failli,&#xD;
les espees des fuerres traient,&#xD;
felenessemant s'antreessaient&#xD;
des tranchanz, granz cos s'antredonent,&#xD;
li hiaume cassent et resonent.&#xD;
Fiers est li chaples des espees,&#xD;
mout s'antredonent granz colees,&#xD;
que de rien nule ne se faignent ;&#xD;
tot deronpent quanqu'il ataignent,&#xD;
tranchent escuz, faussent haubers ;&#xD;
del sanc vermoil rogist li fers.&#xD;
Li chaples dure longuemant ;&#xD;
tant se fierent menuemant&#xD;
que mout se lassent et recroient.&#xD;
An.ii. les puceles ploroient :&#xD;
chascuns voit la soe plorer,&#xD;
les mains tandre a Deu et orer&#xD;
qu'il doint l'enor de la bataille&#xD;
celui qui por li se travaille.&#xD;
 Vassax, ce dit li chevaliers,&#xD;
car nos traions .i. po arriers,&#xD;
s'estons un petit an repos,&#xD;
car trop feromes foibles cos ;&#xD;
miaudres cos nos covient ferir,&#xD;
car trop est pres de l'anserir.&#xD;
Mout est grant honte et grant leidure&#xD;
quant ceste bataille tant dure ;&#xD;
si nos devons as branz d'acier&#xD;
por noz amies resforcier. &#xD;
Erec respont :  Bien avez dit. &#xD;
Lors se reposent un petit.&#xD;
Erec regarde vers s'amie&#xD;
qui mout dolcemant por lui prie;&#xD;
por s'amor et por sa biaut?&#xD;
a reprise mout grant fiert? ;&#xD;
remanbre li de la re?ne&#xD;
qu'il avoit dit an la gaudine&#xD;
que il sa honte vangeroit&#xD;
ou il ancore la crestroit.&#xD;
 H! mauvs, fet il, qu'atant gi?&#xD;
Ancores n'ai ge pas vangi?&#xD;
le let que cil vasax sofri,&#xD;
quant ses nains el bois me feri. &#xD;
Ses mautalanz li renovele,&#xD;
le chevalier par ire apele :&#xD;
 Vassax, fet il, tot de novel&#xD;
a la bataille vos rapel;&#xD;
trop avons fet grant reposee,&#xD;
recoman?ons nostre meslee. ?&#xD;
Cil li respont :  Ce ne m'est grief. &#xD;
Lors s'antrevienent de rechief.&#xD;
Andui sorent deles de l'escremie :&#xD;
a cele premiere anva?e,&#xD;
s'Erec bien coverz ne se fust,&#xD;
li chevaliers bleci? l'e?st ;&#xD;
si l'a li chevaliers feru&#xD;
a descovert, desor l'escu,&#xD;
c'une piece del hiaume tranche&#xD;
res a res de la coisfe blanche ;&#xD;
l'espee contreval descent,&#xD;
l'escu jusqu'a la bocle fant,&#xD;
et del hauberc lez le cost?&#xD;
li a plus d'un espan ost?.&#xD;
Bien dut estre Erec afolez :&#xD;
jusqu'a la char li est colez&#xD;
sor la hanche li aciers froiz.&#xD;
Dex le gari a cele foiz :&#xD;
se li fers ne tornast dehors,&#xD;
tranchi? l'e?st parmi le cors.&#xD;
Mes Erec de rien ne s'esmaie :&#xD;
se cil li preste, bien li paie.&#xD;
Mout hardiemant le requiert,&#xD;
par selonc l'espaule le fiert ;&#xD;
tele anpointe li a donee&#xD;
que li escuz n'i a duree&#xD;
ne li haubers rien ne li vaut&#xD;
que jusqu'a l'os l'espee n'aut ;&#xD;
tot contreval jusqu'au braier&#xD;
a fet le sanc vermoil raier.&#xD;
Mout sont fier andui li vasal :&#xD;
si se conbatent par igal&#xD;
que ne puet pas .i. pi? de terre&#xD;
li uns desor l'autre conquerre.&#xD;
Mout ont lor haubers desmailliez&#xD;
et les escuz si detailliez&#xD;
qu'il n'ont tant d'antier, sanz mantir,&#xD;
dont il se puissent recovrir.&#xD;
Tuit se fierent a descovert,&#xD;
chascuns del sanc grant masse i pert,&#xD;
mout afeblissent anbedui.&#xD;
Cil fiert Erec et Erec lui ;&#xD;
tel cop a delivre li done&#xD;
sor le hiaume que tot l'estone ;&#xD;
fiert et refiert tot a bandon,&#xD;
.iii. cos li done de randon,&#xD;
li hiaumes escartele toz&#xD;
et la coisfe tranche desoz ;&#xD;
jusqu'au test l'espee n'areste,&#xD;
.i. os li tranche de la teste,&#xD;
mes nel tocha an la cervele.&#xD;
Cil anbrunche toz et chancele ;&#xD;
que qu'il chancele, Erec le bote&#xD;
et cil chiet sor le destre cote ;&#xD;
Erec par le hiaume le sache,&#xD;
a force del chief li arache&#xD;
et la vantaille li deslace,&#xD;
le chief li desarme et la face.&#xD;
Quant lui remanbre de l'outrage&#xD;
que ses nains li fist el boschage,&#xD;
la teste li est colpee colpee&#xD;
se il n'est merci criee :&#xD;
 Ha! vasax, fet il, conquis m'as.&#xD;
Merci! Ne m'ocirre tu pas!&#xD;
Des que tu m'as oltr? et pris,&#xD;
ja n'an avroies los ne pris&#xD;
se tu des or mes m'ocioies,&#xD;
trop grant vilenie feroies.&#xD;
Tien m'espee, je la te rant. &#xD;
Mes Erec mie ne la prant,&#xD;
einz dit :  Bien va, je ne t'oci.&#xD;
-Ha! gentix chevaliers, merci!&#xD;
Por quel forfet ne por quel tort&#xD;
me doiz tu donc ha?r de mort?&#xD;
Einz mes ne te vi, que je sache,&#xD;
n'onques ne fui an ton domage&#xD;
ne ne te fis honte ne let. &#xD;
Erec respont :  Si avez fet.&#xD;
-H?! sire, car le dites donques!&#xD;
Ne vos vi mes, que je saiche, onques,&#xD;
et se ge rien mesfet vos ai,&#xD;
an vostre merci an serai. &#xD;
Lors dist Erec :  Vasax, je sui&#xD;
cil qui an la forest hier fui&#xD;
avoec la re?ne Ganievre,&#xD;
ou tu sofris ton nain anrievre&#xD;
ferir la pucele ma dame.&#xD;
Granz viltance est de ferir fame!&#xD;
Et moi apr?s referi il.&#xD;
Mout me tenis lors anpor vil,&#xD;
trop grant oltrage asez fe?s :&#xD;
quant tu tel oltrage ve?s,&#xD;
si le sofris et si te plot&#xD;
d'une tel fauture et d'un bot&#xD;
qui feri la pucele et moi.&#xD;
Por ce forfet ha?r te doi,&#xD;
car trop fe?s grant mesprison.&#xD;
Fiancier t'an estuet prison,&#xD;
et sanz nul respit or androit&#xD;
iras a ma dame tot droit,&#xD;
car sanz faille la troveras&#xD;
a Caradigan, se la vas ;&#xD;
bien i vandras ancor enuit :&#xD;
n'i a pas .vii. liues, ce cuit.&#xD;
Toi et ta pucele et ton nain&#xD;
li deliverras an sa main&#xD;
por fere son comandemant,&#xD;
et se li di que ge li mant&#xD;
que demain a joie vanrai&#xD;
et une pucele an manrai&#xD;
tant bele et tant saige et tant preu&#xD;
que sa paroille n'est nul leu ;&#xD;
bien li porras dire por voir.&#xD;
Et ton non revoel ge savoir. &#xD;
Lors li dist cil, ou voelle ou non :&#xD;
 Sire, Ydiers, li filz Nut, ai non ;&#xD;
hui matin ne cuidoie mie&#xD;
c'uns seus hom par chevalerie&#xD;
me po?st vaintre ; or ai trov?&#xD;
meillor de moi et esprov? :&#xD;
mout estes chevaliers vaillanz.&#xD;
Tenez ma foi, jel vos fianz&#xD;
que or androit sanz plus atandre&#xD;
m'irai a la re?ne randre.&#xD;
Mes dites moi, nel me celez,&#xD;
par quel non estes apelez ;&#xD;
qui dirai ge qui m'i anvoie?&#xD;
Aparelliez sui de la voie. &#xD;
Et cil respont :  Jel te dirai,&#xD;
ja mon non ne te celerai :&#xD;
Erec ai non. Va, se li di&#xD;
que je t'ai anvoi? a li.&#xD;
-Et je m'an vois, jel vos otroi.&#xD;
Mon nain et ma pucele o moi&#xD;
metrai an sa merci del tot,&#xD;
ja mar an seroiz an redot,&#xD;
et si li dirai la novele&#xD;
de vos et de vostre pucele. &#xD;
Lors en a Erec la foi prise ;&#xD;
tuit sont venu a la devise,&#xD;
li cuens et les genz anviron,&#xD;
les puceles et li baron.&#xD;
De maz et de liez en i ot :&#xD;
a l'un pesa, a l'autre plot.&#xD;
Por la pucele au cheinse blanc&#xD;
qui le cuer ot gentil et franc,&#xD;
qui estoit fille au vavasor,&#xD;
s'esjo?ssent tuit li plusor ;&#xD;
et por Yder dolant estoient&#xD;
et por s'amie qui l'amoient.&#xD;
Yders n'i volt plus arester,&#xD;
sa foi li covint aquiter.&#xD;
Maintenant sor son cheval monte.&#xD;
Por coi vos feroie lonc conte?&#xD;
Son nain et sa pucele an mainne,&#xD;
le bois trespassent et la plainne,&#xD;
tote la droite voie tindrent&#xD;
tant que a Caradigan vindrent.&#xD;
Es loiges de la sale hors&#xD;
estoit messire Gauvains lors&#xD;
et Kex li senechax ansanble ;&#xD;
des barons i ot, ce me sanble,&#xD;
avoec ax grant masse venuz.&#xD;
Cez qui vienent ont bien vez ;&#xD;
li senechax premiers le vit,&#xD;
a monseignor Gauvain a dit :&#xD;
 Sire, fet il, mes cuers devine&#xD;
que cil vasax qui la chemine,&#xD;
c'est cil que la re?ne dist&#xD;
qui hier si grant enui li fist.&#xD;
Ce m'est avis que il sont troi :&#xD;
le nain et la pucele voi.&#xD;
-Voirs est, fet messire Gauvains,&#xD;
c'est une pucele et uns nains&#xD;
qui avoec le chevalier vienent ;&#xD;
vers nos la droite voie tienent.&#xD;
Toz armez est li chevaliers,&#xD;
mes ses escuz n'est pas antiers.&#xD;
Se la re?ne le veoit,&#xD;
je cuit qu'ele le conuistroit.&#xD;
H?! senechax, car l'apelez! ?&#xD;
Cil i est maintenant alez ;&#xD;
trovee l'a en une chanbre.&#xD;
 Dame, fet il, s'il vos remanbre&#xD;
del nain qui hier vos corre?a&#xD;
et vostre pucele ble?a?&#xD;
-O?l, mout m'an sovient il bien,&#xD;
seneschax. Savez an vos rien?&#xD;
venir .i. chevalier errant,&#xD;
arm? sor .i. destrier ferrant,&#xD;
et, se mi oel ne m'ont manti,&#xD;
une pucele a avoec li,&#xD;
et si m'est vis qu'avoec ax vient&#xD;
li nains qui l'escorgiee tient&#xD;
dom Erec re?ut la colee. ?&#xD;
Lors s'est la re?ne levee&#xD;
et dist :  Alons i, seneschax,&#xD;
veoir se ce est li vasax.&#xD;
Se c'est il, bien poez savoir&#xD;
que je vos an dirai le voir&#xD;
maintenant que je le verrai.&#xD;
Et Kex dist :  Je vos i manrai.&#xD;
Or venez as loiges amont,&#xD;
la ou nostre conpaignon sont ;&#xD;
d'ilueques venir le ve?smes,&#xD;
et messire Gauvains me?smes&#xD;
vos i atant. Dame, alons i,&#xD;
que trop avons demor? ci. ?&#xD;
Lors s'est la re?ne esme?e,&#xD;
as fenestres s'an est venue,&#xD;
lez monseignor Gauvain s'estut ;&#xD;
le chevalier mout bien conut.&#xD;
 Ha! fet ele, ce est il.&#xD;
Mout a est? an grant peril ;&#xD;
conbatuz s'est. Ce ne sai gi?&#xD;
se Erec a son duel vangi?&#xD;
ou se cist a Erec vaincu ;&#xD;
mes mout a cos an son escu,&#xD;
ses haubers est coverz de sanc,&#xD;
del roge i a plus que del blanc.&#xD;
-Voirs est, fet messire Gauvains ;&#xD;
dame, je sui trestoz certains&#xD;
que de rien nule ne mantez :&#xD;
ses haubers est ansanglantez,&#xD;
mout est hurtez et debatuz ;&#xD;
bien pert que il s'est conbatuz ;&#xD;
savoir poons, sanz nule faille,&#xD;
que forz a est? la bataille.&#xD;
Ja li orrons tel chose dire&#xD;
don nos avrons ou joie ou ire :&#xD;
ou Erec l'anvoie a vos ci&#xD;
an prison an vostre merci,&#xD;
ou se il se vient par hardemant&#xD;
vanter antre nos folemant&#xD;
qu'il a Erec vaincu ou mort.&#xD;
Ne cuit qu'autre novele aport. &#xD;
Fet la re?ne : ? Je le cuit.&#xD;
-Bien puet estre  , ce dent tuit.&#xD;
Atant Yders antre an la porte,&#xD;
qui la novele lor aporte ;&#xD;
des loges sont tuit aval?,&#xD;
a l'ancontre li sont al?.&#xD;
Ydiers vint au perron aval ;&#xD;
la descendi de son cheval,&#xD;
et Gauvains la pucele prist&#xD;
et jus de son cheval la mist ;&#xD;
li nains de l'autre part descent ;&#xD;
chevaliers i ot plus de cent.&#xD;
Quant descendu furent tuit troi,&#xD;
si les mainnent devant le roi.&#xD;
La ou Ydiers vit la re?ne,&#xD;
jusque devant ses piez ne fine,&#xD;
et si salua tot premiers&#xD;
le roi et toz ses chevaliers,&#xD;
et dist :  Dame, an vostre prison&#xD;
m'anvoie ci uns gentix hon,&#xD;
uns chevaliers vaillanz et preuz,&#xD;
cil cui fist hier santir les neuz&#xD;
mes nains de la corgiee el vis ;&#xD;
vaincu m'a d'armes et conquis.&#xD;
Dame, le nain vos amaing ci&#xD;
et ma pucele a merci&#xD;
por fere quanque il vos plest. &#xD;
La re?ne plus ne se test,&#xD;
d'Erec li demande novele :&#xD;
 Or me dites, sire, fet ele,&#xD;
savez vos quant Erec vanra?&#xD;
-Dame, demain, et s'amanra&#xD;
une pucele ansanble o lui,&#xD;
onques si bele ne conui. &#xD;
Quant il ot cont? son message,&#xD;
la re?ne fu preuz et sage,&#xD;
cortoisemant li dit :  Amis,&#xD;
des qu'an ma prison estes mis,&#xD;
mout iert vostre prisons legiere ;&#xD;
n'ai nul talant que mal vos quiere.&#xD;
Mes or me di, se Dex t'a?st,&#xD;
comant as non. Et il li dist :&#xD;
 Dame, Ydiers ai non, li filz Nut  .&#xD;
La verit? l'an reconut.&#xD;
Lors s'est la re?ne levee,&#xD;
devant le roi s'an est alee&#xD;
or avez vos bien antandu&#xD;
d'Erec le vaillant chevalier.&#xD;
Mout vos donai boen consoil hier,&#xD;
quant jel vos loai a atandre :&#xD;
por ce fet il boen consoil prandre. &#xD;
Li rois a dit :  N'est mie fable,&#xD;
ceste parole est veritable :&#xD;
qui croit consoil n'est mie fos ;&#xD;
buer cremes hier vostre los.&#xD;
Mes se de rien nule m'amez,&#xD;
ce chevalier quite clamez&#xD;
par tel covant de la prison&#xD;
que il remaigne an ma meison,&#xD;
de ma mesniee et de ma cort,&#xD;
et s'il nel fet, a mal li tort! &#xD;
Li rois ot sa parole dite,&#xD;
et la re?ne tantost quite&#xD;
lo chevalier ar?aumant ;&#xD;
mes ce fu par tel covenant&#xD;
qu'a la cort del tot remassist.&#xD;
Cil gaires preier ne s'an fist,&#xD;
la remenance a otroiee,&#xD;
puis fu de cort et de mesniee.&#xD;
Iqui n'avoit gueres est?,&#xD;
lors furent gar?on aprest?&#xD;
qui le corrurent desarmer.&#xD;
Or redevons d'Erec parler,&#xD;
qui ancore an la place estoit&#xD;
ou la bataille fete avoit.&#xD;
Onques, ce cuit, tel joie n'ot,&#xD;
quant Tristanz ocist le Morhot,&#xD;
an l'isle quant Sanson vainqui,&#xD;
con l'an feisoit d'Erec iqui.&#xD;
Mout feisoient de lui grant los&#xD;
petit et grant, et gresle et gros ;&#xD;
tuit prisent sa chevalerie,&#xD;
n'i a chevalier qui ne die :&#xD;
 Dex, quel vasal, soz ciel n'a tel. &#xD;
Apr?s s'an va a son ostel.&#xD;
Grant los an font et grant parole&#xD;
et li cuens me?smes l'acole,&#xD;
qui sor toz grant joie an feisoit,&#xD;
et dit :  Sire, s'il vos pleisoit,&#xD;
bien devriez et par reison&#xD;
vostre ostel prandre an ma meison,&#xD;
quant vos estes filz Lac le roi.&#xD;
Se vos preniez mon conroi,&#xD;
vos me feriez grant enor,&#xD;
car je vos tieng por mon seignor.&#xD;
Biax sire, la vostre merci,&#xD;
de remenoir o moi vos pri. &#xD;
Erec respont :  Ne vos enuit,&#xD;
ne lesserai mon oste enuit,&#xD;
qui mout m'a grant enor mostree&#xD;
quant il sa fille m'a donee.&#xD;
Et qu'an dites vos, sire, dons?&#xD;
Don n'est biax et riches cist dons?&#xD;
-O?l, biax sire, fet li cuens,&#xD;
cist dons si est et biax et buens ;&#xD;
la pucele est mout bele et sage&#xD;
et si est mout de haut parage ;&#xD;
certes mout en ai li? le cuer,&#xD;
sachiez que sa mere est ma suer,&#xD;
quant vos ma niece avoir deigniez.&#xD;
Ancor vos pri que vos veigniez&#xD;
o moi herbergier enuit mes. &#xD;
Erec respont :  Lessiez m'an pes,&#xD;
nel feroie an nule meniere. &#xD;
Cil voit n'i a mestier proiere&#xD;
et dist  Sire, a vostre pleisir.&#xD;
Or nos an poons bien teisir,&#xD;
mes gi? et mi chevalier tuit&#xD;
serons avoec vos ceste nuit&#xD;
par solaz et par conpaignie. &#xD;
Quant Erec l'ot, si l'an mercie.&#xD;
Lors an vint Erec chi?s son oste,&#xD;
et li cuens avoec lui ancoste ;&#xD;
dames et chevaliers i ot,&#xD;
Li chevaliers mout s'an esjot.&#xD;
Tot maintenant que Erec vint,&#xD;
sergent corrurent plus de vint&#xD;
por lui desarmer a esploit.&#xD;
Qui an cele meison estoit&#xD;
mout pooit grant joie veoir.&#xD;
Erec s'ala premiers seoir,&#xD;
puis s'asistrent tuit par les rans,&#xD;
sor liz, sor seles et sor bans ;&#xD;
lez Erec s'est li cuens assis&#xD;
et la bele pucele anmis,&#xD;
qui tel joie a de son seignor&#xD;
c'onques pucele n'ot greignor.&#xD;
Erec le vavasor apele,&#xD;
parole li dist boene et bele,&#xD;
et cil li coman?a a dire :&#xD;
 Biax amis, biax ostes, biax sire,&#xD;
vos m'avez grant enor portee,&#xD;
mes bien vos iert guerredonee :&#xD;
demain an vandra avoec moi&#xD;
vostre fille a la cort le roi ;&#xD;
la la voldrai a fame prandre,&#xD;
et s'il vos plest .i. po atandre,&#xD;
par tans vos anvoierai querre.&#xD;
Mener vos ferai an ma terre,&#xD;
qui mon pere est et moie apr?s ;&#xD;
loing de ci est, non mie pres.&#xD;
Iluec vos donrai .ii. chastiax&#xD;
mout boens, mout riches, et mout biax ;&#xD;
sires seroiz de Roadan,&#xD;
qui fu fez des le tans Adan,&#xD;
et dui autre chastel selonc&#xD;
qui ne valent pas moins .i. jonc ;&#xD;
la gent l'apelent Montrevel,&#xD;
mes peres n'a meillor chastel.&#xD;
Einz que .iii. jor soient passez&#xD;
vos avrai anvoi? assez&#xD;
or et argent et veir et gris&#xD;
et dras de soie et de chier pris&#xD;
por vos vestir et vostre fame,&#xD;
qui est ma chiere dolce dame.&#xD;
Demain droit a l'aube del jor,&#xD;
an tel robe et an tel ator,&#xD;
an manrai vostre fille a cort.&#xD;
Je voel que ma dame l'atort&#xD;
de la soe robe demainne,&#xD;
qui est de soie tainte an grainne. &#xD;
Une pucele estoit leanz,&#xD;
mout preuz, mout saige, mout vaillanz,&#xD;
lez la pucele au chainse blanc&#xD;
estoit assise sor un banc,&#xD;
qui ert sa cosine germainne&#xD;
et niece le conte demainne.&#xD;
A parole en a mis le conte :&#xD;
 Sire, fet ele, mout grant honte&#xD;
sera a vos, plus qu'a autrui,&#xD;
se cist sires an mainne o lui&#xD;
vostre niece si povremant&#xD;
atornee de vestemant. &#xD;
Et li cuens respont :  Je vos pri,&#xD;
ma dolce niece, donez li,&#xD;
de voz robes que vos avez,&#xD;
la mellor que vos i savez. &#xD;
Erec a la parole o?e&#xD;
et dist :  Sire, n'an parlez mie.&#xD;
Une chose sachiez vos bien :&#xD;
ne voldroie por nule rien&#xD;
qu'ele est d'autre robe point&#xD;
tant que la re?ne li doint. ?&#xD;
Quant la dameisele l'o?,&#xD;
lors li respont et dist :  Ha,&#xD;
biax sire, quant vos an tel guise,&#xD;
el blanc chainse et an la chemise,&#xD;
ma cosine an volez mener,&#xD;
.i. autre don li voel doner.&#xD;
Quant vos ne volez antresit&#xD;
que nule de mes robes ait,&#xD;
je ai .iii. palefroiz mout buens,&#xD;
onques meillors n'ot rois ne cuens,&#xD;
.i. sor, un bai, et un baucent.&#xD;
Sanz mantir, la ou en a cent,&#xD;
n'en a mie un meillor del vair :&#xD;
li oisel qui volent par l'air&#xD;
ne vont plus tost del palefroi ;&#xD;
einz nus hom ne vit son desroi,&#xD;
uns anfes chevalchier le puet,&#xD;
tex est com a pucele estuet,&#xD;
qu'il n'est onbrages ne restis,&#xD;
ne mort, ne fiert, ne n'est ragis.&#xD;
Qui meillor quiert ne set qu'il vialt;&#xD;
qui le chevalche ne s'an dialt,&#xD;
einz va plus a eise et soef&#xD;
que s'il estoit an une nef. &#xD;
Lors dist Erec :  Ma dolce amie,&#xD;
ice don ne refus je mie,&#xD;
s'ele le prant, ein?ois me plest,&#xD;
ne voel mie qu'ele le lest. &#xD;
Tot maintenant la dameisele&#xD;
.i. suen priv? sergent apele,&#xD;
si li dist :  Biax amis, alez,&#xD;
mon palefroi veir anselez,&#xD;
si l'amenez isnelemant. &#xD;
Et cil fet son comandemant :&#xD;
le cheval ansele et anfrainne,&#xD;
del bel aparellier se painne,&#xD;
puis monte el palefroi crenu.&#xD;
Ez vos le palefroi venu.&#xD;
Quant Erec le palefroi vit,&#xD;
ne le loa mie petit,&#xD;
car mout le vit et bel et gent ;&#xD;
puis comanda a un sergent&#xD;
qu'an l'estable lez son destrier&#xD;
alast le palefroi lier.&#xD;
Atant se departirent tuit,&#xD;
grant joie orent fet cele nuit.&#xD;
Li cuens a son ostel s'an vet,&#xD;
Erec chi?s le vavasor let&#xD;
et dit qu'il le convoiera&#xD;
au matin quant il s'an ira.&#xD;
Cele nuit ont tote dormie.&#xD;
Au main quant l'aube est esclarcie,&#xD;
Erec s'atorne de l'aler,&#xD;
ses chevax comande anseler&#xD;
et s'amie la bele esvoille ;&#xD;
cele s'atorne et aparoille.&#xD;
Li vavasors lieve et sa fame ;&#xD;
n'i remaint chevalier ne dame&#xD;
qui ne s'atort por convoier&#xD;
la pucele et le chevalier.&#xD;
Tuit sont mont?, et li cuens monte.&#xD;
Erec chevalche lez le conte&#xD;
et delez  sa bele amie,&#xD;
qui l'esprevier n'oblia mie :&#xD;
a son esprevier se deporte,&#xD;
nule autre richesce n'an porte.&#xD;
Grant joie ont fet au convoier ;&#xD;
avoec Erec volt anvoier&#xD;
au dessevrer une partie&#xD;
li frans cuens de sa conpaignie,&#xD;
por ce qu'annor li fe?ssient&#xD;
se avoec lui s'an alessient ;&#xD;
mes il dist que nul n'an manroit,&#xD;
ne conpaignie ne queroit&#xD;
fors que s'amie solemant.&#xD;
Puis lor dist :  A Deu vos comant. &#xD;
Convoiez les orent grant piece ;&#xD;
li cuens beise Erec et sa niece,&#xD;
si les comande a Deu le pi.&#xD;
Li peres et la mere ausi&#xD;
la beisent sovant et menu ;&#xD;
de plorer ne se sont tenu :&#xD;
au departir plore la mere,&#xD;
plore la pucele et li pere.&#xD;
Tex est amors, test est nature,&#xD;
tex est pitiez de norreture :&#xD;
plorer les feisoit granz pitiez&#xD;
et la dol?ors et l'amistiez&#xD;
qu'il avoient de lor anfant.&#xD;
Mes bien savoient neporquant&#xD;
que lor fille an tel leu aloit&#xD;
don granz enors lor avandroit.&#xD;
D'amor et de piti? ploroient&#xD;
que de lor fille departoient ;&#xD;
ne ploroient por altre chose :&#xD;
bien savoient qu'a la parclose&#xD;
an seroient il enor?.&#xD;
Au departir ont mout plor? ;&#xD;
plorant a Deu s'antrecomandent ;&#xD;
or s'an vont, que plus n'i atandent.&#xD;
Erec de son oste depart,&#xD;
car mervoilles li estoit tart&#xD;
que a la cort le roi venist.&#xD;
De s'avanture s'esjo?st ;&#xD;
mout estoit liez de s'avanture,&#xD;
qu'amie a bele a desmesure,&#xD;
saige et cortoise et debonaire.&#xD;
De l'esgarder ne puet preu faire :&#xD;
quant plus l'esgarde, et plus li plest ;&#xD;
ne puet muer qu'il ne la best.&#xD;
Volantiers pres de li se tret,&#xD;
an li esgarder se refet ;&#xD;
mout remire son chief le blont,&#xD;
ses ialz rianz et son cler front,&#xD;
le nes et la face et la boche,&#xD;
don granz dol?ors au cuer li toche.&#xD;
Tot remire jusqu'a la hanche,&#xD;
le manton et la gorge blanche,&#xD;
flans et costez et braz et mains.&#xD;
Mes ne remire mie mains&#xD;
la dameisele le vasal&#xD;
de boen voel et de cuer leal&#xD;
qu'il feisoit li par contan?on.&#xD;
N'an pre?ssent pas rean?on&#xD;
li uns de l'autre regarder :&#xD;
mout estoient igal et per&#xD;
de corteisie et de biaut?&#xD;
et de grant deboneret?.&#xD;
Si estoient d'une meniere,&#xD;
d'unes mors et d'une matiere,&#xD;
que nus qui le voir volsist dire&#xD;
n'an po?st le meillor eslire&#xD;
ne le plus bel ne le plus sage.&#xD;
Mout estoient d'igal corage&#xD;
et mout avenoient ansanble ;&#xD;
li uns a l'autre son cuer anble ;&#xD;
onques .ii. si beles ymages&#xD;
n'asanbla lois ne mariages.&#xD;
Tant ont ansanble chevalchi?&#xD;
qu'a droit midi ont aprochi?&#xD;
le chastel de Caradigan,&#xD;
ou an.ii. les atandoit l'an.&#xD;
Por esgarder s'il les verroient,&#xD;
as fenestres mont? estoient&#xD;
li meillor baron de la cort.&#xD;
La re?ne Ganievre i cort&#xD;
et s'i vint me?smes li rois,&#xD;
Kex et Percevax li Galois&#xD;
et messire Gauvains apr?s&#xD;
et Corz, li filz au roi Ar?s ;&#xD;
Lucans i fu li botelliers ;&#xD;
mout i ot de boens chevaliers.&#xD;
Erec ont choisi qui venoit&#xD;
et s'amie qu'il amenoit ;&#xD;
La re?ne grant joie an mainne,&#xD;
de joie est tote la corz plainne&#xD;
ancontre son avenemant,&#xD;
car tuit l'ainment comunemant.&#xD;
Lu?s que il vint devant la sale,&#xD;
li rois ancontre lui s'avale&#xD;
et la re?ne d'autre part ;&#xD;
tuit li d?ent que Dex le gart,&#xD;
lui et sa pucele conjoent,&#xD;
sa grant biaut? prisent et loent ;&#xD;
et li rois me?smes l'a prise&#xD;
et jus del palefroi l'a mise.&#xD;
Mout fu li rois bien afeitiez ;&#xD;
a cele ore estoit bien heitiez.&#xD;
La pucele a mout enoree,&#xD;
par la main l'a amont menee&#xD;
an la mestre sale perrine.&#xD;
Apr?s, Erec et la re?ne&#xD;
sont andui mont? main a main,&#xD;
et il li dist :  Je vos amain,&#xD;
dame, ma pucele et m'amie&#xD;
de povres garnemanz garnie ;&#xD;
si com ele me fu donee,&#xD;
ensi la vos ai amenee.&#xD;
D'un povre vavasor est fille :&#xD;
povretez mainz homes aville ;&#xD;
ses peres est frans et cortois,&#xD;
mes d'avoir a mout petit pois ;&#xD;
et mout gentix dame est sa mere,&#xD;
qu'ele a .i. gentil conte a frere.&#xD;
Ne por biaut? ne por linage&#xD;
ne quier je pas le mariage&#xD;
de la dameisele esposer.&#xD;
Povretez li a fet user&#xD;
ce blanc chainse tant que as cotes&#xD;
an sont an.ii. les manches rotes.&#xD;
Et neporquant, se moi plest,&#xD;
boenes robes asez est,&#xD;
c'une pucele, sa cosine,&#xD;
li volt doner robe d'ermine,&#xD;
de dras de soie, veire ou grise ;&#xD;
mes ne volsisse an nule guise&#xD;
que d'autre robe fust vestue&#xD;
Ma douce dame, or an pansez,&#xD;
car mestier a, bien le veez,&#xD;
d'une bele robe avenant. &#xD;
Et la re?ne maintenant&#xD;
li respont :  Mout avez bien fait :&#xD;
droiz est que de mes robes ait&#xD;
et je li donrai boene et bele,&#xD;
tot or androit, fresche et novele. &#xD;
La re?ne araumant l'an mainne&#xD;
an la soe chanbre demainne&#xD;
et dist qu'an li aport isnel&#xD;
le fres bliaut et le mantel&#xD;
de l'autre robe croisilliee&#xD;
qui por son cors estoit tailliee.&#xD;
Cil cui ele l'ot comand?&#xD;
li a le mantel aport?&#xD;
et le bliaut qui jusqu'as manches&#xD;
estoit forrez d'ermines blanches ;&#xD;
as poinz et a la cheve?aille&#xD;
avoit sanz nule devinaille&#xD;
plus de .ii.c. mars d'or batu ;&#xD;
et pierres de mout grant vertu,&#xD;
yndes et verz, persses et bises,&#xD;
avoit par tot sor l'or assises.&#xD;
Mout estoit riches li bliauz,&#xD;
mes por voir ne valoit noauz&#xD;
li mantiax de rien que je sache.&#xD;
Ancor n'i avoit mise estache,&#xD;
car toz estoit fres et noviax&#xD;
et li bliauz et li mantiax.&#xD;
Mout fu li mantiax boens et fins :&#xD;
au col avoit .ii. sebelins,&#xD;
es estaches ot d'or une once ;&#xD;
d'une part ot une jagonce&#xD;
et .i. rubi de l'autre part,&#xD;
plus cler qu'escharbocle qui art ;&#xD;
la pane fu d'un blanc hermine,&#xD;
onques plus bele ne plus fine&#xD;
ne fu vee ne trovee ;&#xD;
la porpre fu mout bien ovree,&#xD;
a croisetes totes diverses,&#xD;
yndes et vermoilles et perses,&#xD;
blanches et verz, indes et giaunes.&#xD;
Unes estaches de .v. aunes&#xD;
de fil de soie d'or ovrees&#xD;
a la re?ne demandees ;&#xD;
les estaches li a bailliees,&#xD;
beles et bien aparelliees.&#xD;
Ele les fet tot maintenant&#xD;
el mantel metre isnelemant&#xD;
et s'an fist tel home antremetre&#xD;
qui boens mestres estoit del metre.&#xD;
Quant el mantel n'ot que refere,&#xD;
la franche dame debonere&#xD;
la pucele au blanc cheinse acole&#xD;
et si li dist franche parole :&#xD;
 Ma dameisele, ce bliaut,&#xD;
qui plus de .c. mars d'argent vaut,&#xD;
vos comant cest cheinse changier :&#xD;
de tant vos voel or losangier ;&#xD;
et ce mantel afublez sus ;&#xD;
une autre foiz vos donrai plus. &#xD;
Cele ne le refuse mie,&#xD;
la robe prant, si l'an mercie.&#xD;
An une chanbre recelee&#xD;
l'an ont .ii. puceles menee ;&#xD;
lors a son chainse desvestu&#xD;
quant ele an la chanbre fu,&#xD;
puis vest son bliaut, si s'estraint,&#xD;
d'un orfrois mout riche se ceint&#xD;
et son chainse por amor D?&#xD;
comande que il soit don?,&#xD;
et le mantel apr?s afuble.&#xD;
Or n'ot mie la chiere enuble,&#xD;
car la robe tant li avint&#xD;
que plus bele asez an devint.&#xD;
Les .ii. puceles d'un fil d'or&#xD;
li ont galon? son crin sor,&#xD;
mes plus luisanz estoit li crins&#xD;
que li filz d'or qui mout est fins.&#xD;
.I. cercle d'or ovr? a flors&#xD;
de maintes diverses colors&#xD;
les puceles el chief li metent ;&#xD;
mialz qu'eles pueent s'antremetent&#xD;
de li an tel guise amander&#xD;
qu'an n'i truisse rien qu'amander.&#xD;
.II. fermaillez d'or neelez,&#xD;
an .i. topace anseelez,&#xD;
li mist au col une pucele,&#xD;
qui fu tant avenanz et bele&#xD;
que ne cuit pas qu'an nule terre,&#xD;
tant sest l'an cerchier ne querre,&#xD;
fust sa paroille recovree,&#xD;
tant l'ot Nature bien ovree.&#xD;
Puis est hors de la chanbre issue,&#xD;
a la re?ne an est venue.&#xD;
La re?ne mout la conjot :&#xD;
por ce l'ama et mout li plot&#xD;
qu'ele estoit bele et bien aprise.&#xD;
L'une a l'autre par la main prise,&#xD;
si sont devant le roi venues ;&#xD;
et quant li rois les ot vees,&#xD;
ancontre se lieve an estant.&#xD;
De chevaliers i avoit tant,&#xD;
quant eles an la sale entrerent,&#xD;
qui ancontre eles se leverent,&#xD;
que je n'an sai nomer le disme,&#xD;
le treziesme ne le quinzisme.&#xD;
Mes d'auques des meillors barons&#xD;
vos sai bien a dire les nons,&#xD;
de ces de la Table Reonde,&#xD;
qui furent li meillor del monde.&#xD;
Devant toz les boens chevaliers&#xD;
doit estre Gauvains li premiers,&#xD;
li seconz Erec, li filz Lac,&#xD;
et li tierz Lancelot del Lac,&#xD;
Gonemanz de Goort li quarz,&#xD;
et li quinz fu li Biax Coarz ;&#xD;
li sistes fu li Lez Hardiz,&#xD;
li sesmes Melianz des Liz,&#xD;
li huitiesmes Mauduiz li Sages,&#xD;
li noemes Dodins li Sauvages ;&#xD;
Gaudeluz soit dismes contez,&#xD;
car an lui ot maintes bontez.&#xD;
Les autres vos dirai sanz nonbre&#xD;
por ce que li nonbres m'anconbre :&#xD;
Yvains li Preuz se seoit outre,&#xD;
d'autre part, Yvains li Avoutre,&#xD;
et Tristanz qui onques ne rist&#xD;
delez Blioberis s'asist.&#xD;
Apr?s fu Caradu? Briebraz,&#xD;
uns chevaliers de grant solaz,&#xD;
et Caverons de Roberdic,&#xD;
et li filz au roi Quenedic,&#xD;
et li vaslez de Quintareus,&#xD;
et Ydiers del Mont Delereus,&#xD;
Galeriez et Quex d'Estraus,&#xD;
Amauguins et Galez li Chaus,&#xD;
Gilflez, li filz Do, et Taulas,&#xD;
qui onques d'armes ne fu las,&#xD;
et uns vassax de grant vertu,&#xD;
Loholz, li filz le roi Artu,&#xD;
et Sagremors li Desreez,&#xD;
cil ne doit pas estre obliez,&#xD;
ne Bedoiers li conestables,&#xD;
qui mout sot d'eschas et de tables,&#xD;
ne Brava?ns, ne Loz li rois,&#xD;
ne Galegantins li Galois.&#xD;
Qant la bele pucele estrange&#xD;
vit toz les chevaliers an range&#xD;
qui l'esgardoient a estal,&#xD;
son chief ancline contreval.&#xD;
Vergoigne an ot, ne fu vermoille,&#xD;
la face l'an devint vermoille,&#xD;
mes la honte si li avint&#xD;
que plus bele asez an devint.&#xD;
Quant li rois la vit vergoignier&#xD;
ne se vost de li esloignier ;&#xD;
par la main l'a dolcemant prise&#xD;
et delez lui a destre assise.&#xD;
De la senestre part s'asist&#xD;
la re?ne, qui au roi dist :&#xD;
 Sire, si con je cuit et croi,&#xD;
bien doit venir a cort de roi&#xD;
qui par ses armes puet conquerre&#xD;
si bele dame en autre terre.&#xD;
Bien feisoit Erec a atandre ;&#xD;
or poez vos le beisier prandre&#xD;
de la plus bele de la cort :&#xD;
je ne cuit qu'a mal nus l'atort,&#xD;
ja nus ne dira que je mante,&#xD;
que ceste ne soit la plus gente&#xD;
des puceles qui ceanz sont&#xD;
et de celes de tot le mont. &#xD;
Li rois respont :  N'est pas manonge ;&#xD;
ceste, se l'an nel me chalonge,&#xD;
donrai ge del blanc cerf l'enor. &#xD;
Puis dist as chevaliers :  Seignor,&#xD;
que dites vos? Que vos an sanble?&#xD;
Ceste est de cors, de vis ansanble&#xD;
et de quanqu'estuet a pucele,&#xD;
et la plus gente et la plus bele&#xD;
ne qui soit des la, ce me sanble,&#xD;
ou li ciax et la terre asanble.&#xD;
Je di que droiz est antresait&#xD;
ceste l'enor del blanc cerf ait.&#xD;
Et vos, seignor, qu'an volez dire?&#xD;
Savez i vos rien contredire?&#xD;
Se nus i vialt metre desfanse,&#xD;
s'an die or androit ce qu'il panse.&#xD;
Je sui rois, si ne doi mantir&#xD;
ne vilenie consantir&#xD;
ne fauset? ne desmesure ;&#xD;
reison doi garder et droiture,&#xD;
qu'il apartient a leal roi&#xD;
que il doit maintenir la loi,&#xD;
verit? et foi et justise.&#xD;
Je ne voldroie an nule guise&#xD;
fere desleaut? ne tort,&#xD;
ne plus au foible que au fort ;&#xD;
n'est droiz que nus de moi se plaingne.&#xD;
Et je ne voel pas que remaigne&#xD;
la costume ne li usages&#xD;
que siaut maintenir mes lignages.&#xD;
De ce vos devroit il peser,&#xD;
se ge vos voloie alever&#xD;
autre costume et autres lois&#xD;
que ne tint mes peres li rois.&#xD;
L'usage Pandragon, mon pere,&#xD;
qui rois estoit et emperere,&#xD;
voel je garder et maintenir,&#xD;
que que il m'an doie avenir.&#xD;
Or me dites toz voz talanz,&#xD;
de voir dire ne soit nus lanz :&#xD;
se ceste n'est de ma meison,&#xD;
ele doit bien et par reison&#xD;
le beisier del blanc cerf avoir ;&#xD;
la verit? an voel savoir. ?&#xD;
Tuit s'escr?ent a une voiz :&#xD;
 Par Deu, sire ne par sa croiz,&#xD;
vos poez bien jugier par droit&#xD;
que ceste la plus bele soit ;&#xD;
an ceste a asez plus biaut?&#xD;
qu'il n'a el soloil de clart?.&#xD;
Beisier la poez quitemant,&#xD;
tuit l'otroions comunemant. &#xD;
Qant li rois antant qu'a toz plest,&#xD;
or ne leira qu'il ne la best ;&#xD;
beisiee l'a come cortois,&#xD;
veant toz ses barons, li rois&#xD;
et si li dist :  Ma dolce amie,&#xD;
m'amor vos doing sanz vilenie.&#xD;
Sanz malvesti? et sanz folage,&#xD;
vos amerai de boen corage. &#xD;
Li rois par itele avanture&#xD;
randi l'usage et la droiture&#xD;
qu'a sa cort devoit li blans cers.&#xD;
ici fenist li premiers vers.&#xD;
Quant li beisiers del cerf fu pris&#xD;
a la costume del pa?s,&#xD;
Erec, come cortois et frans,&#xD;
fu de son povre oste an espans :&#xD;
de ce que promis li avoit&#xD;
covant mantir ne li voloit.&#xD;
Mout li tint bien son covenant&#xD;
qu'il li anvea maintenant&#xD;
.v. somiers sejornez et gras,&#xD;
chargiez de robes et de dras,&#xD;
de boqueranz et d'escarlates,&#xD;
de mars d'or et d'argent an plates,&#xD;
de veir, de gris, de sebelins,&#xD;
et de porpres et d'osterins.&#xD;
Quant chargi? furent li somier&#xD;
de quanqu'a prodome a mestier,&#xD;
.x. chevaliers et .x. sergenz&#xD;
de sa mesniee et de ses genz&#xD;
avoec les somiers anvea,&#xD;
et si lor dist mout et pria&#xD;
que son oste li saluassent&#xD;
et si grant enor li portassent,&#xD;
et lui et sa fame ansimant,&#xD;
con le suen cors demainnemant ;&#xD;
et quant presantez lor avroient&#xD;
les somiers que il lor menoient,&#xD;
l'or et l'argent et les besanz,&#xD;
et toz les riches garnemanz&#xD;
qui estoient dedanz les males,&#xD;
an son r?aume d'Estre-Gales&#xD;
amenassent a grant enor&#xD;
et la dame et le seignor.&#xD;
.II. chastiax lor avoit promis,&#xD;
les plus biax et les mialz asis&#xD;
et ces qui mains dotoient guerre&#xD;
qui fussent an tote sa terre :&#xD;
Montrevel l'un apeloit l'an,&#xD;
l'autres avoit non Roadan.&#xD;
Quant an son roiaume vandroient,&#xD;
ces .ii. chastiax lor liverroient,&#xD;
et les rantes et les justises,&#xD;
si com il lor avoit promises.&#xD;
L'or et l'argent et les somiers&#xD;
et les robes et les deniers,&#xD;
dom il i ot a grant plant?,&#xD;
tot ont son oste presant?&#xD;
li messagier en es le jor,&#xD;
qui n'avoient soing de sejor.&#xD;
El r?aume les an menerent&#xD;
et mout grant enor lor porterent.&#xD;
El pa?s vindrent an .iii. jorz ;&#xD;
des chastiax lor livrent les torz,&#xD;
c'onques rois Lac nel contredist.&#xD;
Grant joie et grant enor lor fist,&#xD;
por Erec son fil les ama ;&#xD;
les chastiax quites lor clama&#xD;
et si lor fist asserer,&#xD;
chevaliers et borjois jurer&#xD;
qu'il les tanroient ausi chiers&#xD;
come lor seignors droituriers.&#xD;
Quant ce fu fet et atorn?,&#xD;
tot maintenant sont retorn?&#xD;
a lor seignor Erec arriere.&#xD;
Il les re?ut a bele chiere ;&#xD;
del vavasor et de sa fame&#xD;
et de son pere et del regne&#xD;
lor a demandees noveles :&#xD;
il l'an d?ent boenes et beles.&#xD;
Ne tarda gueres ci apr?s&#xD;
que li terme vint, qui fu pres,&#xD;
que ses noces feire devoit.&#xD;
Li atandres mout li grevoit ;&#xD;
ne volt plus sofrir ne atandre.&#xD;
Au roi an vet le congi? prandre&#xD;
que an sa cort, ne li grevast,&#xD;
ses noces feire li lessast.&#xD;
Li rois le don li otrea&#xD;
et par son r?aume anvea&#xD;
et rois et dus et contes querre,&#xD;
ces qui de lui tenoient terre,&#xD;
qu'a la Pantecoste ne fust.&#xD;
N'i a nul qui remenoir ost,&#xD;
qui a la cort ne vaigne tost,&#xD;
des que li rois les ot mandez.&#xD;
Si vos dirai, or m'antandez,&#xD;
qui furent li conte et li roi.&#xD;
Mout i vint a riche conroi&#xD;
li cuens Branles de Colescestre,&#xD;
qui cent chevax mena an destre ;&#xD;
apr?s i vint Menagormon,&#xD;
qui sires estoit d'Eglimon ;&#xD;
et cil de la Haute Montaigne&#xD;
i vint a mout riche conpaigne ;&#xD;
de Traverain i vint li cuens&#xD;
atot .c. conpaignons des suens ;&#xD;
apr?s vint li cuens Godegrains,&#xD;
qui n'an amena mie mains.&#xD;
Avoec cez que m'oez nomer&#xD;
vint Moloas, uns riches ber,&#xD;
et li sires de l'Isle Noire :&#xD;
nus n'i o? onques tonoire,&#xD;
ne n'i chiet foudre ne tanpeste,&#xD;
ne boz ne serpanz n'i areste,&#xD;
ne n'i fet trop chaut ne n'iverne.&#xD;
Et Greslemuef d'Estre-Posterne&#xD;
i amena conpaignons vint ;&#xD;
et Guingamars ses frere i vint,&#xD;
de l'isle d'Avalons fu sire :&#xD;
de cestui avons o? dire&#xD;
qu'il fu amis Morgant la fee,&#xD;
et ce fu veritez provee.&#xD;
Daviz i vint de Tintajuel,&#xD;
qui onques n'ot ire ne duel.&#xD;
Asez i ot contes et dus,&#xD;
mes ancore i ot des rois plus :&#xD;
Garraz, uns rois de Corques fiers,&#xD;
i vint a .v.c. chevaliers&#xD;
vestuz de paisle et de cendax,&#xD;
mantiax et chauces et bliax.&#xD;
Sor .i. cheval de Capadoce&#xD;
vint Aguiflez, li rois d'Escoce,&#xD;
et amena ansanble o soi&#xD;
an.ii. ses filz, Cadret et Quoi,&#xD;
.ii. chevaliers mout redotez.&#xD;
Avoec ces que vos ai nomez&#xD;
vint li rois Bans de Gameret,&#xD;
et tuit furent juesne vaslet&#xD;
cil qui ansanble o lui estoient,&#xD;
ne barbe ne grenon n'avoient.&#xD;
Mout amena gent anvoisiee,&#xD;
.ii.c. en ot an sa mesniee ;&#xD;
n'i ot nul d'ax, quiex que il fust,&#xD;
qui faucon ou oisel n'est,&#xD;
esmerillon ou esprevier,&#xD;
ou riche ostor sor ou gruier.&#xD;
Quirions, li rois vialz d'Orcel,&#xD;
n'i amena nul jovancel,&#xD;
einz avoit conpaignons .ii. cenz,&#xD;
don li mainznez avoit .c. anz ;&#xD;
les chi?s orent chenuz et blans,&#xD;
que vescu avoient lonc tans,&#xD;
et les barbes jusqu'as ceinturs ;&#xD;
ces tint mout chiers li rois Artus.&#xD;
Li sires des nains vint apr?s,&#xD;
Bilis, li rois d'Antipod?s.&#xD;
Cil don ge vos di si fu nains,&#xD;
et fu Bliant freres germains ;&#xD;
de toz nains fu Bylis il mendres,&#xD;
et Blianz ses freres li grendres,&#xD;
ou demi pi? ou plainne paume,&#xD;
que nus chevaliers del r?aume.&#xD;
Par richesce et par conpaignie&#xD;
amena an sa conpaignie&#xD;
Bylis .ii. rois qui nain estoient,&#xD;
qui de lui lor terre tenoient,&#xD;
Gribalo et Glodoalan ;&#xD;
a mervoilles l'esgardoit l'an.&#xD;
Quant a la cort furent venu,&#xD;
formant i furent chier tenu ;&#xD;
an la cort furent come roi&#xD;
enor? et servi tuit troi,&#xD;
car mout estoient gentil home.&#xD;
Li rois Artus a la parsome,&#xD;
quant asanbl? vit son barnage,&#xD;
mout an fu liez an son corage.&#xD;
Apr?s, por la joie angraignier,&#xD;
comanda .c. vaslez baignier,&#xD;
que toz les vialt chevaliers faire.&#xD;
N'i a nul qui n'ait robe vaire&#xD;
de riche paisle d'Alixandre,&#xD;
chascuns tel com il la volt prandre&#xD;
a son voloir, a sa devise.&#xD;
Tuit orent armes d'une guise&#xD;
et chevax corranz et delivres :&#xD;
li pires valoit bien .c. livres.&#xD;
Qant Erec sa fame re?ut,&#xD;
par son droit non nomer l'estut,&#xD;
qu'altremant n'est fame esposee&#xD;
se par son droit non n'est nomee.&#xD;
Ancor ne savoit l'an son non,&#xD;
mes ore primes le set l'on :&#xD;
Enyde ot non an baptestire.&#xD;
L'arcevesques de Quantorbire,&#xD;
qui a la cort venuz estoit,&#xD;
la bene?, si com il doit.&#xD;
Quant la corz fu tote asanblee,&#xD;
n'ot menestrel an la contree&#xD;
qui rien sest de nul deduit,&#xD;
qui a la cort ne fussent tuit.&#xD;
An la sale mout grant joie ot ;&#xD;
chascuns servi de ce qu'il sot :&#xD;
cil saut, cil tunbe, cil anchante,&#xD;
li uns sifle, li autres chante,&#xD;
cil flate, cil chalemele,&#xD;
cil gigue, li autres viele ;&#xD;
puceles querolent et dancent ;&#xD;
trestuit de joie fere tancent.&#xD;
Riens n'est qui joie puisse fere&#xD;
ne cuer d'ome a leesce trere,&#xD;
qui as noces ne fust le jor.&#xD;
Sonent tinbre, sonent tabor,&#xD;
muses, estives et freteles&#xD;
et buisines et chalemeles.&#xD;
Que diroie de l'autre chose?&#xD;
N'i ot guichet ne porte close :&#xD;
les issues et les antrees&#xD;
furent le jor abandonees,&#xD;
n'an fu tornez povres ne riches.&#xD;
Li rois Artus ne fu pas chiches :&#xD;
bien comanda as penetiers&#xD;
et as queuz et aus botelliers&#xD;
qu'il livrassent a grant plant?,&#xD;
chascun selonc sa volant?,&#xD;
et pain et vin et veneison ;&#xD;
nus ne demanda livreison&#xD;
de rien nule, que que ce fust,&#xD;
qu'a sa volant? ne l'e?st.&#xD;
Mout fu granz la joie el pal?s,&#xD;
mes tot le sorplus vos an les,&#xD;
s'orroiz la joie et le delit&#xD;
qui fu an la chanbre et el lit,&#xD;
la nuit, quant asanbler se durent ;&#xD;
evesque, et arcevesque i furent.&#xD;
A cele premiere asanblee,&#xD;
la ne fu pas Enyde anblee&#xD;
ne Brangiens an leu de li mise.&#xD;
La re?ne s'est antremise&#xD;
de l'atorner et del couchier,&#xD;
car l'un et l'autre avoit mout chier.&#xD;
Cers chaciez qui de soif alainne&#xD;
ne desirre tant la fontainne,&#xD;
n'espreviers ne vient a reclain&#xD;
si volantiers quant il a fain,&#xD;
que plus volantiers n'i venissent,&#xD;
ein?ois que il s'antretenissent.&#xD;
Cele nuit ont tant restor?&#xD;
de ce qu'il ont tant demor?.&#xD;
Quant vuidiee lor fu la chanbre,&#xD;
lor droit randent a chascun manbre ;&#xD;
li oel d'esgarder se refont,&#xD;
cil qui d'amor joie refont&#xD;
et le message au cuer anvoient,&#xD;
mes mout lor plest quanque il voient.&#xD;
Apr?s le message des ialz&#xD;
vient la dol?ors, qui mout valt mialz,&#xD;
des beisiers qui amor atraient ;&#xD;
andui cele dol?or essaient,&#xD;
que les cuers dedanz en aboivrent&#xD;
si qu'a grant poinne se dessoivrent.&#xD;
De beisier fu li premiers jeus.&#xD;
De l'amor qui est antr'ax deus&#xD;
fu la pucele plus hardie :&#xD;
de rien ne s'est acoardie,&#xD;
tot sofri, que qu'il li grevast ;&#xD;
en?ois qu'ele se relevast,&#xD;
ot perdu le non de pucele ;&#xD;
au matin fu dame novele.&#xD;
Ce jor furent jugleor li?,&#xD;
car tuit furent a gr? pai?.&#xD;
Tot fu randu quanqu'il acrurent&#xD;
et mout bel don don? lor furent :&#xD;
robes de veir et d'erminetes,&#xD;
de conins et de violetes,&#xD;
d'escarlate, grise ou de soie ;&#xD;
qui vost cheval, qui volt monoie,&#xD;
chascuns ot don a son voloir&#xD;
si boen com il le dut avoir.&#xD;
Ensi les noces et la corz&#xD;
durerent plus de .xv. jorz&#xD;
a tel joie et a tel hautesce.&#xD;
Par seignorie et par leesce&#xD;
et por Erec plus enorer,&#xD;
fist li rois Artus demorer&#xD;
toz les barons une quinzainne.&#xD;
Quant vint a la tierce semainne,&#xD;
tuit ansanble comunemant&#xD;
anpristrent .i. tornoiemant,&#xD;
antre Erec et Tenebroc,&#xD;
et Melic et Meliadoc  ;&#xD;
messire Gauvains s'avan?a,&#xD;
de l'autre part le fian?a.&#xD;
Ensi fu fete l'anhatie ;&#xD;
atant est la corz departie.&#xD;
Un mois apr?s la Pantecoste&#xD;
li tornoiz assanble et ajoste&#xD;
desoz Teneboc an la plaigne.&#xD;
La ot tante vermoille ansaigne&#xD;
et tante guinple et tante manche,&#xD;
et tante bloe et tante blanche,&#xD;
qui par amors furent donees ;&#xD;
tant i ot lances aportees&#xD;
d'azur et de sinople taintes,&#xD;
d'or et d'argent en i ot maintes,&#xD;
maintes en i ot d'autre afeire,&#xD;
mainte bandee, et tante veire.&#xD;
Iluec vit an le jor lacier&#xD;
maint hiaume de fer et d'acier,&#xD;
tant vert, tant giaune, tant vermoil,&#xD;
reluire contre le soloil ;&#xD;
tant blazon, et tant hauberc blanc,&#xD;
tante espee a senestre flanc,&#xD;
tanz boens escuz fres et noviax,&#xD;
d'azur et de sinople biax,&#xD;
et tant d'argent a bocles d'or ;&#xD;
tant boen cheval baucent et sor,&#xD;
fauves et blans et noirs et bais,&#xD;
tuit s'antrevienent a eslais.&#xD;
D'armes est toz coverz li chans ;&#xD;
d'anbes parz fremist toz li rans ;&#xD;
an l'estor lieve li escrois,&#xD;
des lances est mout granz li frois ;&#xD;
lances brisent et escuz troent,&#xD;
li hauberc faussent et descloent,&#xD;
seles vuident, chevalier tument ;&#xD;
li cheval suent et escument.&#xD;
La traient les espees tuit&#xD;
sor cez qui chieent a grant bruit ;&#xD;
li un corent por les foiz prandre&#xD;
et li autre por l'estor randre.&#xD;
Erec sist sor .i. cheval blanc,&#xD;
toz seus s'an vint au chief del ranc&#xD;
por joster, se il trueve a cui.&#xD;
De l'autre part, encontre lui,&#xD;
point li Orguelleus de la Lande,&#xD;
et sist sor .i. cheval d'Irlande&#xD;
qui le porte de grant ravine.&#xD;
Sor l'escu, devant le poitrine,&#xD;
le fiert Erec de tel vertu&#xD;
que del destrier l'a abatu ;&#xD;
le chaple let et vet avant.&#xD;
Et Randuraz li vient devant,&#xD;
filz la Vielle de Tergalo,&#xD;
et fu coverz d'un cendal blo ;&#xD;
chevaliers ert de grant proesce.&#xD;
Li uns contre l'autre s'adresce,&#xD;
si s'antredonent mout granz cos&#xD;
sor les escuz qu'il ont as cos.&#xD;
Erec, tant con hante li dure,&#xD;
le trebuche a la tere dure.&#xD;
An son retor a encontr?&#xD;
le roi de la Roge Cit?,&#xD;
qui mout estoit vaillanz et preuz ;&#xD;
les resnes tindrent par les neuz&#xD;
et les escuz par les enarmes ;&#xD;
endui orent mout beles armes&#xD;
et mout boens chevax et isniax.&#xD;
Sor les escuz fres et noviax&#xD;
par si grant vertu s'antrefierent&#xD;
qu'an.ii. les lances pe?oierent.&#xD;
Ansanble hurtent lor escu,&#xD;
et des armes et des chevax ;&#xD;
cengles ne resnes ne peitrax&#xD;
ne porent le roi retenir :&#xD;
a la terre l'estut venir ;&#xD;
en.ii. les resnes et le frain&#xD;
an porte avoec lui en sa main.&#xD;
Tuit cil qui cele joste virent&#xD;
a mervoilles s'an esba?rent&#xD;
et d?ent que trop chier li coste&#xD;
qui a si boen chevalier joste.&#xD;
Erec ne voloit pas entandre&#xD;
a cheval n'a chevalier prandre,&#xD;
mes a joster et a bien feire&#xD;
por ce que sa proesce apeire.&#xD;
Devers lui fet l'estor fremir,&#xD;
sa proesce fet resbaudir&#xD;
cez devers cui il se tenoit ;&#xD;
chevax et chevaliers prenoit&#xD;
por cez de la plus desconfire.&#xD;
De monseignor Gauvain voel dire,&#xD;
qui mout le feisoit bien et bel.&#xD;
An l'estor abati Guincel&#xD;
et prist Gaudin de la Montaingne ;&#xD;
chevaliers prant, chevax gaaingne :&#xD;
bien le fist messire Gauvains.&#xD;
Girflez, li filz Do, et Yvains&#xD;
et Sagremors li Desreez&#xD;
ces de la ont tex conreez&#xD;
que tresqu'es portes les anbatent ;&#xD;
asez an prenent et abatent.&#xD;
Devant la porte del chastel&#xD;
ont recomanci? le cenbel&#xD;
cil dedanz contre cez defors.&#xD;
La fu abatuz Sagremors,&#xD;
uns chevaliers de mout grant pris ;&#xD;
toz estoit retenuz et pris,&#xD;
quant Erec cort a la rescosse.&#xD;
Sor .i. des lor sa lance estrosse,&#xD;
si bien le fiert soz la memele&#xD;
que vuidier li covint la sele ;&#xD;
puis tret l'espee, si lor passe,&#xD;
les hiaumes lor anbarre et quasse.&#xD;
Cil s'an fuient, si li font rote,&#xD;
car toz li plus hardiz le dote.&#xD;
Tant lor dona et cos et bous&#xD;
que Sagremor lor a rescos ;&#xD;
el chastel les remet batant.&#xD;
Les vespres sonerent a tant.&#xD;
Si bien le fist Erec le jor&#xD;
que li miaudres fu de l'estor ;&#xD;
mes mout le fist mialz l'andemain :&#xD;
mout prist chevaliers de sa main&#xD;
et tant i fist seles vuidier&#xD;
que nus ne le porroit cuidier,&#xD;
se cil non qui ve l'avoient.&#xD;
D'anbedeus parz trestuit disoient&#xD;
qu'il avoit le tornoi veincu&#xD;
par sa lance et par son escu.&#xD;
Or fu Erec de tel renon&#xD;
qu'an ne parloit se de lui non ;&#xD;
nus hom n'avoit si boene grace,&#xD;
qu'il sanbloit Ausalon de face&#xD;
et de la lengue Salemon,&#xD;
et de fiert? sanbla lyon,&#xD;
et de doner et de despandre&#xD;
refu il parauz Alixandre.&#xD;
Au repeirier de ce tornoi&#xD;
ala Erec parler au roi :&#xD;
le congi? li ala requerre,&#xD;
qu'aler s'an voloit en sa terre ;&#xD;
mes mout le mercia en?ois,&#xD;
con frans et sages et cortois,&#xD;
de l'enor que feite li ot,&#xD;
que mout merveilleus gr? li sot.&#xD;
Apr?s a congi? de lui pris,&#xD;
qu'aler voloit en son pa?s&#xD;
et sa fame an voloit mener.&#xD;
Ce ne li pot li rois veher,&#xD;
mes, son vuel, n'en alast il mie ;&#xD;
congi? li done et si li prie&#xD;
qu'au plus tost qu'il porra retort,&#xD;
car n'avoit baron en sa cort&#xD;
plus vaillant, plus hardi, plus preu,&#xD;
fors Gauvain, son tres chier neveu :&#xD;
a celui ne se prenoit nus ;&#xD;
apr?s celui prisoit il plus&#xD;
Erec et plus le tenoit chier&#xD;
que nes .i. autre chevalier.&#xD;
Erec ne volt plus sejorner ;&#xD;
sa fame comande atorner,&#xD;
des qu'il ot le congi? del roi,&#xD;
et si re?ut a son conroi&#xD;
.lx. chevaliers de pris&#xD;
a chevax, a veir et a gris.&#xD;
Des que son oirre ot aprest?,&#xD;
n'a gueires puis a cort est?.&#xD;
La re?ne congi? demande,&#xD;
les chevaliers a Deu comande.&#xD;
La re?ne congi? li done.&#xD;
A tele ore con prime sone&#xD;
departi del pal?s real ;&#xD;
veant toz monte an son cheval,&#xD;
et sa fame est apr?s montee,&#xD;
qu'il amena de sa contree ;&#xD;
puis monta sa mesniee tote :&#xD;
bien furent.VII.XX. an la rote&#xD;
entre sergenz et chevaliers.&#xD;
Tant trespassent puiz et rochiers&#xD;
et forez et plains et montaingnes,&#xD;
.iiii. jornees totes plainnes,&#xD;
a Carnant vindrent a un jor,&#xD;
ou li rois Lac ert a sejor&#xD;
en un chastel de grant delit.&#xD;
Onques nus mialz seant ne vit :&#xD;
De forez et de praeries,&#xD;
de vingnes, de gaaigneries,&#xD;
de dames et de chevaliers,&#xD;
de rivieres et de vergiers,&#xD;
de vaslez mout preuz et heitiez,&#xD;
de gentix clers bien afeitiez&#xD;
qui bien despandoient lor rantes,&#xD;
et de dames beles et gentes,&#xD;
et de borjois bien poste?s,&#xD;
estoit li chastiax bien asis.&#xD;
Ainz qu'Erec el chastel venist,&#xD;
.ii. messagiers avant tramist&#xD;
qui l'alerent au roi conter.&#xD;
Li rois fist maintenant monter,&#xD;
qu'il ot o?es les noveles,&#xD;
clers et chevaliers et puceles,&#xD;
et comande les corz soner&#xD;
et les rues ancortiner&#xD;
de tapiz et de dras de soie&#xD;
por son fil re?oivre a grant joie.&#xD;
Puis est il me?smes montez,&#xD;
.iiii.xx. clers i ot contez,&#xD;
gentix homes et enorables,&#xD;
a mantiax gris orlez de sables ;&#xD;
chevaliers i ot bien .v. cenz&#xD;
sor chevax bais, sors et baucenz ;&#xD;
dames et borjois tant i ot&#xD;
que nus savoir conter nes pot.&#xD;
Tant galoperent et corrurent&#xD;
qu'il s'antrevirent et conurent,&#xD;
li rois son fil et ses filz lui.&#xD;
A pi? descendent anbedui,&#xD;
si s'antrebeisent et saluent ;&#xD;
de grant piece ne se remuent&#xD;
d'iluec ou il s'antrencontrerent ;&#xD;
li un les autres saluerent.&#xD;
Li rois grant joie d'Erec fet.&#xD;
A la foiee l'antrelet,&#xD;
si se retorne vers Enide ;&#xD;
d'anbedeus parz est an melide ;&#xD;
anbedeus les acole et beise,&#xD;
ne set li quiex d'ax plus li pleise.&#xD;
El chastel vienent maintenant ;&#xD;
ancontre son avenemant&#xD;
sonent trestuit li soing a glais ;&#xD;
de jons, de mantastre et de glais&#xD;
sont totes jonchiees les rues&#xD;
et par desore portendues&#xD;
de cortines et de tapiz,&#xD;
de diapres et de samiz.&#xD;
La ot mout grant joie menee ;&#xD;
tote la gent est anee&#xD;
por veoir lor novel seignor :&#xD;
einz nus ne vit joie greignor&#xD;
que feisoient juesne et chenu.&#xD;
Premiers sont au mostier venu ;&#xD;
la furent par devocion&#xD;
rece a procession ;&#xD;
devant l'autel des Crocefis&#xD;
s'est Erec a orisons mis ;&#xD;
.lx. mars i presanta&#xD;
d'argent, que mout bien anplea,&#xD;
et une croiz, tote d'or fin,&#xD;
qui fu ja au roi Costantin :&#xD;
de la voire croiz i avoit,&#xD;
ou Damedex por nos s'estoit&#xD;
crocefiez et tormantez,&#xD;
qui de prison nos a gitez&#xD;
ou nos estiens trestuit pris&#xD;
par le pechi? que fist jadis&#xD;
Adanz par consoil d'aversier.&#xD;
Mout feisoit la croiz a prisier :&#xD;
pierres i avoit precieuses,&#xD;
qui estoient mout vertueuses ;&#xD;
el mileu et a chascun cor&#xD;
avoit une escharbocle d'or,&#xD;
assises furent par mervoille,&#xD;
nus ne vit onques sa paroille :&#xD;
chascune tel clart? gitoit&#xD;
de nuiz con se il jorz estoit&#xD;
au matin quant li solauz luist ;&#xD;
si grant clart? randoit par nuit&#xD;
que ardoir n'estuet el mostier&#xD;
lanpe, cierge ne chandelier.&#xD;
Devant l'autel de Nostre Dame&#xD;
menerent dui baron sa fame.&#xD;
Jesu et la virge Marie&#xD;
par boene devocion prie&#xD;
que an lor vie lor donast&#xD;
oir qui apr?s ax heritast.&#xD;
Puis a ofert desor l'autel&#xD;
.i. paisle vert, nus ne vit tel,&#xD;
et une grant chasuble ovree ;&#xD;
tote a fin or estoit brosdee,&#xD;
et ce fu veritez provee&#xD;
que l'uevre an fist Morgue la fee&#xD;
el Val Perilleus, ou estoit ;&#xD;
grant antante mise i avoit.&#xD;
D'or fu, de soie d'Aumarie.&#xD;
La fee fet ne l'avoit mie&#xD;
a oes chasuble por chanter,&#xD;
mes son ami la volt doner&#xD;
por feire riche vestemant,&#xD;
car a mervoille ert avenant ;&#xD;
Ganievre, par engin mout grant,&#xD;
la fame Artus le roi puissant,&#xD;
l'ot par l'empereor Gassa ;&#xD;
une chasuble feite en a,&#xD;
si l'ot maint jor en sa chapele&#xD;
por ce que boene estoit et bele ;&#xD;
quant Enide de li torna,&#xD;
cele chasuble li dona ;&#xD;
qui la verit? an diroit,&#xD;
plus de cent mars d'argent valoit.&#xD;
Quant Enyde ot s'ofrande fete,&#xD;
.i. petit s'est arriere trete ;&#xD;
de sa destre main s'est seigniee&#xD;
come fame bien anseigniee.&#xD;
Atant fors del mostier s'an vont,&#xD;
droit a l'ostel revenu sont ;&#xD;
la coman?a la joie granz.&#xD;
Le jor ot Erec mainz presanz&#xD;
de chevaliers et de borjois :&#xD;
de l'un un palefroi norrois&#xD;
et de l'autre une cope d'or ;&#xD;
cil li presante .i. ostor sor,&#xD;
cil .i. brachet, cil .i. levrier,&#xD;
et li autres .i. esprevier,&#xD;
li autres .i. destrier d'Espaigne ;&#xD;
cil un escu, cil une ansaigne,&#xD;
cil une espee, et cil .i. hiaume.&#xD;
Onques nus rois an son r?aume&#xD;
Tuit de lui servir se penerent ;&#xD;
mout plus grant joie demenerent&#xD;
d'Enyde que de lui ne firent,&#xD;
por la grant biaut? qu'an li virent&#xD;
et plus ancor por sa franchise.&#xD;
An une chanbre fu assise&#xD;
desor une coute de paile&#xD;
qui venue estoit de Cessaile ;&#xD;
antor li avoit mainte dame,&#xD;
mes ausi con la clere jame&#xD;
reluist desor le bis chaillot&#xD;
et la rose sor le pavot,&#xD;
ausi ert Enyde plus bele&#xD;
que nule dame ne pucele&#xD;
qui fust trovee an tot le monde,&#xD;
qui le cerchast a la reonde.&#xD;
Tant fu gentix et enorable,&#xD;
de saiges diz et acointable,&#xD;
debonere et de boen atret,&#xD;
onques nus ne sot tant d'aguet&#xD;
qu'an li po?st veoir folie&#xD;
ne malvesti? ne vilenie.&#xD;
Tant a d'afaitemant apris&#xD;
que de totes bontez ot pris&#xD;
que nule dame doie avoir&#xD;
et de largesce et de savoir.&#xD;
Tuit l'amerent por sa franchise :&#xD;
qui li pooit feire servise,&#xD;
plus s'an tenoit chiers et prisoit ;&#xD;
ne nus de li ne mesdisoit,&#xD;
car nus n'an pooit rien mesdire :&#xD;
el r?aume ne an l'empire&#xD;
n'ot dame de si boenes mors.&#xD;
Mes tant l'ama Erec d'amors,&#xD;
que d'armes mes ne li chaloit,&#xD;
ne a tornoiemant n'aloit.&#xD;
N'avoit mes soing de tornoier :&#xD;
a sa fame volt dosnoier,&#xD;
si an fist s'amie et sa drue ;&#xD;
en li a mise s'antendue,&#xD;
en acoler et an beisier ;&#xD;
ne se quierent d'el aeisier.&#xD;
Si conpaignon duel en avoient ;&#xD;
sovant entr'ax se demantoient&#xD;
de ce que trop l'amoit assez.&#xD;
Sovant estoit midis passez&#xD;
einz que de lez lui se levast ;&#xD;
lui estoit bel, cui qu'il pesast.&#xD;
Mout petit de li s'esloignoit ;&#xD;
mes ainz por ce moins ne donoit&#xD;
de rien nule a ses chevaliers,&#xD;
armes ne robes ne deniers.&#xD;
Nul leu n'avoit tornoiemant&#xD;
nes anveast, mout richemant&#xD;
aparelliez et atornez.&#xD;
Destriers lor donoit sejornez&#xD;
por tornoier et por joster,&#xD;
que qu'il li dessent coster.&#xD;
Ce disoit trestoz li barnages&#xD;
que granz diax ert et granz domages&#xD;
quant armes porter ne voloit&#xD;
tex ber com il estre soloit.&#xD;
Tant fu blasmez de totes genz,&#xD;
de chevaliers et de sergenz,&#xD;
qu'Enyde l'o? antredire&#xD;
que recreant aloit ses sire&#xD;
d'armes et de chevalerie :&#xD;
mout avoit changiee sa vie.&#xD;
De ceste chose li pesa ;&#xD;
mes sanblant fere n'an osa,&#xD;
que ses sire an mal nel pre?st&#xD;
asez tost s'ele le de?st.&#xD;
Tant li fu la chose celee&#xD;
qu'il avint une matinee,&#xD;
la ou il jurent an .i. lit,&#xD;
qu'il orent e maint delit ;&#xD;
boche a boche antre braz gisoient,&#xD;
come cil qui mout s'antreamoient.&#xD;
Cil dormi et cele veilla ;&#xD;
de la parole li manbra&#xD;
que disoient de son seignor&#xD;
par la contree li plusor.&#xD;
Quant il l'an prist a sovenir,&#xD;
de plorer ne se pot tenir ;&#xD;
tel duel en ot et tel pesance&#xD;
qu'il li avint par mescheance&#xD;
qu'ele dist lors une parole&#xD;
dom ele se tint puis por fole ;&#xD;
mes ele n'i pansoit nul mal.&#xD;
Son seignor amont et aval&#xD;
coman?a tant a regarder ;&#xD;
le cors vit bel et le vis cler,&#xD;
et plora de si grant ravine&#xD;
que, plorant, desor la peitrine&#xD;
an chieent les lermes sor lui.&#xD;
 Lasse, fet ele, con mar fui!&#xD;
De mon pa?s que ving ?a querre?&#xD;
Bien me doit essorbir la terre&#xD;
quant toz li miaudres chevaliers,&#xD;
li plus hardiz et li plus fiers&#xD;
qui onques fust ne cuens ne rois,&#xD;
li plus l?ax, li plus cortois,&#xD;
a del tot an tot relanquie&#xD;
por moi tote chevalerie.&#xD;
Dons l'ai ge honi tot por voir ;&#xD;
nel volsisse por nul avoir. &#xD;
Lors li dist :  Amis, con mar fus! &#xD;
Atant se tot, si ne dist plus.&#xD;
Et cil ne dormi pas formant,&#xD;
la voiz o? tot an dormant ;&#xD;
de la parole s'esveilla&#xD;
et de ce mout se merveilla&#xD;
que si formant plorer la vit.&#xD;
Puis li a demand? et dit :&#xD;
 Dites moi, dolce amie chiere,&#xD;
por coi plorez an tel meniere?&#xD;
De coi avez ire ne duel?&#xD;
Certes, je le savrai, mon vuel.&#xD;
Dites le moi, ma dolce amie,&#xD;
gardez nel me celez vos mie :&#xD;
por qu'avez dit que mar i fui?&#xD;
Por moi fu dit, non por autrui ;&#xD;
bien ai la parole antandue. &#xD;
Lors fu mout Enyde esperdue,&#xD;
grant peor ot et grant esmai :&#xD;
 Sire, fet ele, je ne sai&#xD;
neant de quanque vos me dites.&#xD;
-Dame, por coi vos escondites?&#xD;
Li celers ne vos i valt rien :&#xD;
plor? avez, ce voi ge bien ;&#xD;
por neant ne plorez vos mie ;&#xD;
et an plorant ai ge o?e&#xD;
la parole que vos de?stes.&#xD;
-Ha ! biax sire, onques ne l'o?stes,&#xD;
mes je cuit bien que ce fu songes.&#xD;
-Or me servez vos de man?onges :&#xD;
apertemant vos oi mantir ;&#xD;
mes tart vandroiz au repantir&#xD;
se voir ne me reconuissiez.&#xD;
-Sire, quant vos si m'angoissiez,&#xD;
la verit? vos an dirai,&#xD;
ja plus ne le vos celerai,&#xD;
mes je criem qu'il ne vos enuit.&#xD;
Par ceste terre d?ent tuit,&#xD;
li blonc et li mor et li ros,&#xD;
que granz domages est de vos&#xD;
que voz armes antrelessiez.&#xD;
Vostre pris est mout abessiez :&#xD;
tuit soloient dire l'autre an&#xD;
qu'an tot le mont ne savoit l'an&#xD;
meillor chevalier ne plus preu ;&#xD;
vostres parauz n'estoit nul leu.&#xD;
Or se vont tuit de vos gabant,&#xD;
juesne et chenu, petit et grant ;&#xD;
recreant vos apelent tuit.&#xD;
Cuidiez vos qu'il ne m'an enuit&#xD;
quant j'oi dire de vos despit?&#xD;
Mout me poise quant an l'an dit *&#xD;
et por ce m'an poise ancor plus&#xD;
qu'il m'an metent le blasme sus ;&#xD;
blasmee an sui, ce poise moi,&#xD;
et d?ent tuit reison por coi,&#xD;
car si vos ai laci? et pris&#xD;
que vos an perdez vostre pris&#xD;
ne ne querez a el antandre.&#xD;
Or vos an estuet consoil prandre,&#xD;
que vos puissiez ce blasme estaindre&#xD;
et vostre premier los ataindre,&#xD;
car trop vos ai o? blasmer.&#xD;
Onques nel vos osai mostrer ;&#xD;
sovantes foiz, quant m'an sovient,&#xD;
d'angoisse plorer me covient :&#xD;
si grant angoisse orainz en oi&#xD;
que garde prandre ne m'an soi,&#xD;
tant que je dis que mar i fustes.&#xD;
-Dame, fet il, droit an estes,&#xD;
et cil qui m'an blasment ont droit.&#xD;
Apareilliez vos or androit,&#xD;
por chevauchier vos aprestez ;&#xD;
levez de ci, si vos vestez&#xD;
de vostre robe la plus bele&#xD;
et feites metre vostre sele&#xD;
sor vostre meillor palefroi. &#xD;
Or est Enyde an grant esfroi ;&#xD;
mout se lieve triste et panssive ;&#xD;
a li seule tance et estrive&#xD;
de la folie qu'ele dist :&#xD;
tant grate chievre que mal gist.&#xD;
 Ha ! fet ele, fole malveise,&#xD;
or estoie je trop a eise,&#xD;
qu'il ne me failloit nule chose.&#xD;
Ha ! lasse, por coi fui tant ose,&#xD;
qui tel forssenaige osai dire?&#xD;
Dex ! don ne m'amoit trop mes sire?&#xD;
Par foi, lasse, trop m'amoit il.&#xD;
Or m'estuet aler an essil ;&#xD;
mes de ce ai ge duel greignor&#xD;
que ge ne verrai mon seignor,&#xD;
qui tant m'amoit de grant meniere&#xD;
que nule rien n'avoit tant chiere.&#xD;
Li miaudres qui onques fust nez&#xD;
s'estoit si a moi atornez&#xD;
que d'autre rien ne li chaloit.&#xD;
Nule chose ne me failloit,&#xD;
mout estoie boene eree;&#xD;
mes trop m'a orguialz alevee,&#xD;
quant ge ai dit si grant oltraige ;&#xD;
an mon orguel avrai domaige&#xD;
et mout est bien droiz que je l'aie :&#xD;
ne set qu'est biens qui mal n'essaie. &#xD;
Tant s'est la dame demantee&#xD;
que bien et bel s'est atornee&#xD;
de la meillor robe qu'ele ot ;&#xD;
mes nule chose ne li plot,&#xD;
ein?ois li dut mout enuier.&#xD;
Puis a fet .i. suen escuier&#xD;
par une pucele apeler,&#xD;
si li comande a anseler&#xD;
son riche palefroi norrois ;&#xD;
onques meillor n'ot cuens ne rois.&#xD;
Des qu'ele li ot comand?,&#xD;
cil n'i a respit demand?,&#xD;
le palefroi veir ansela.&#xD;
Et Erec un autre apela,&#xD;
si li comande a aporter&#xD;
ses armes por son cors armer.&#xD;
Puis s'an monta en unes loiges&#xD;
et fist .i. tapiz de Limoiges&#xD;
devant lui a la terre estandre ;&#xD;
et cil corrut les armes prandre&#xD;
cui il l'ot comand? et dit,&#xD;
ses aporta sor le tapit.&#xD;
Erec s'asist de l'autre part&#xD;
sor une ymage de liepart&#xD;
qui el tapiz estoit portraite.&#xD;
Por armer s'atorne et afaite :&#xD;
premieremant se fist lacier&#xD;
unes chauces de blanc acier,&#xD;
.i. hauberc vest apr?s tant chier&#xD;
qu'an n'an puet maille detranchier ;&#xD;
mout estoit riches li haubers&#xD;
que an l'androit ne an l'anvers&#xD;
n'ot tant de fer com une aguille&#xD;
n'onques n'i pot coillir reo?lle,&#xD;
que toz estoit d'argent feitiz,&#xD;
de menues mailles tresliz ;&#xD;
si ert ovrez si soutilmant&#xD;
dire vos puis seremant&#xD;
plus las ne plus doillanz n'an fust&#xD;
ne que s'est sor sa chemise&#xD;
une cote de soie mise.&#xD;
Li sergent et li chevalier&#xD;
se prenent tuit a mervellier&#xD;
por coi il se feisoit armer,&#xD;
mes nus ne l'ose demander.&#xD;
Quant del hauberc l'orent arm?,&#xD;
.i. hiaume a cercle d'or jam?&#xD;
qui plus cler reluisoit que glace,&#xD;
uns vaslez sor le chief li lace ;&#xD;
puis prant l'espee, si la ceint.&#xD;
Lors comanda qu'an li amaint&#xD;
le bai de Gascoigne ansel? ;&#xD;
puis a .i. vaslet apel? :&#xD;
 Vaslez, fet il, va tost et cor&#xD;
an la chanbre delez la tor&#xD;
ou ma fame est. Va, se li di&#xD;
que trop me fet demorer ci,&#xD;
trop a mis a li atorner.&#xD;
Di li qu'el veigne tost monter,&#xD;
que ge l'atant. Et cil i va ;&#xD;
apareilliee la trova,&#xD;
son plor et son duel demenant ;&#xD;
et cil li dist tot maintenant :&#xD;
 Dame, por coi demorez tant?&#xD;
mes sires la hors vos atant,&#xD;
de totes ses armes armez.&#xD;
Grant piece a que il fust montez,&#xD;
se vos fussiez apareilliee. &#xD;
Mout s'est Enyde merveilliee&#xD;
que ses sires ot an corage,&#xD;
mes de ce fist ele que sage,&#xD;
car plus lieemant se contint&#xD;
qu'ele pot, quant devant lui vint.&#xD;
Devant lui vint enmi la cort,&#xD;
et li rois Lac apr?s li cort.&#xD;
Chevalier corent qui mialz mialz ;&#xD;
il n'i remaint juenes ne chauz&#xD;
n'aille savoir et demander&#xD;
s'il an voldra nul d'ax mener.&#xD;
Chascuns s'an porofre et presante,&#xD;
mes il lor jure et acreante&#xD;
qu'il n'an manra ja conpaignon,&#xD;
se sa fame solemant non.&#xD;
Ensi dit qu'il en ira seus ;&#xD;
mout an est li rois angoisseus :&#xD;
 Biax filz, fet il, que viax tu fere?&#xD;
Moi doiz tu dire ton afere,&#xD;
ne me doiz nule rien celer ;&#xD;
di moi quel part tu viax aler,&#xD;
que, por rien nule que te die,&#xD;
ne viax que an ta conpaignie&#xD;
escuiers ne chevaliers aille.&#xD;
Se tu as anprise bataille&#xD;
seul a seul contre .i. chevalier,&#xD;
por ce ne doiz tu pas lessier&#xD;
que tu n'an mainz une partie,&#xD;
por solaz et por conpaignie,&#xD;
de tes chevaliers avoec toi :&#xD;
ne doit seus aler filz de roi.&#xD;
Biax filz, fai chargier tes somiers,&#xD;
et mainne de tes chevaliers&#xD;
.xxx. ou .xl. ou plus ancor ;&#xD;
si fai porter argent et or&#xD;
et quanqu'il covient a prodome. &#xD;
Erec respont a la parsome,&#xD;
et li conte tot et devise&#xD;
comant il a sa voie anprise :&#xD;
 Sire, fet il, ne puet autre estre ;&#xD;
ja n'an manrai cheval an destre ;&#xD;
n'ai que feire d'or ne d'argent,&#xD;
ne d'escuier ne de sergent,&#xD;
ne conpaignie ne demant&#xD;
fors de ma fame seulemant.&#xD;
Mes je vos pri, que qu'il aveigne,&#xD;
se ge muir et ele reveigne,&#xD;
que vos l'amoiz et tenez chiere,&#xD;
por m'amor et por ma proiere,&#xD;
et la miti? de vostre terre&#xD;
quite, sanz bataille et sanz guerre,&#xD;
li otroiez tote sa vie. &#xD;
Li rois ot que ses filz li prie&#xD;
et dist :  Biax filz, je li otroi.&#xD;
Mes de ce que aler t'an voi&#xD;
sanz conpaignie ai mout grant duel ;&#xD;
ja ne le fe?sses, mon vuel.&#xD;
-Sire, ne puet estre autremant.&#xD;
Je m'an vois, a Deu vos comant ;&#xD;
mes de mes conpaignons pansez :&#xD;
chevax et armes lor donez&#xD;
et quanqu'a chevaliers estuet. &#xD;
Del plorer tenir ne se puet&#xD;
li rois quant de son fil depart ;&#xD;
les genz replorent d'autre part,&#xD;
dames et chevalier ploroient,&#xD;
por lui mout grant duel demenoient :&#xD;
n'i a .i. seul qui duel n'an face,&#xD;
maint s'an pasmerent an la place.&#xD;
Plorant le beisent et acolent,&#xD;
a po que de duel ne s'afolent ;&#xD;
ne cuit que greignor duel fe?ssent&#xD;
se a mort navr? le ve?ssent.&#xD;
Et il lor dist por reconfort :&#xD;
 Seignor, por coi plorez si fort?&#xD;
je ne sui pris ne mahaigniez ;&#xD;
an cest duel rien ne gahaigniez.&#xD;
Se je m'an vois, je revanrai&#xD;
quant Deu pleira et je porrai.&#xD;
Toz et totes vos comant gi?&#xD;
a Deu, si me donez congi?,&#xD;
que trop me feites demorer,&#xD;
et ce que je vos voi plorer&#xD;
me fet grant mal et grant enui. &#xD;
A Deu les comande, et il lui ;&#xD;
departi sont a mout grant poinne.&#xD;
Erec s'an va, sa fame an moinne,&#xD;
ne set ou, mes en avanture.&#xD;
 Alez, fet il, grant alere,&#xD;
et gardez ne soiez tant ose&#xD;
que, se vos veez nule chose,&#xD;
ne me dites ne ce ne quoi ;&#xD;
tenez vos de parler a moi,&#xD;
se ge ne vos aresne avant.&#xD;
Alez grant alere avant&#xD;
-Sire, fet ele, a boen er. &#xD;
Devant s'est mise, si se tot ;&#xD;
li uns a l'autre ne dit mot.&#xD;
Mes Enyde fu mout dolante ;&#xD;
a li seule mout se demante,&#xD;
soef an bas, que il ne l'oie.&#xD;
 H ! lasse, fet ele, a grant joie&#xD;
m'avoit Dex mise et essauciee,&#xD;
or m'a an po d'ore abessiee.&#xD;
Fortune, qui m'avoit atreite,&#xD;
a tost a li sa main retreite ;&#xD;
de ce ne me chaussist il, lasse,&#xD;
s'a mon seignor parler osasse ;&#xD;
mes de ce sui morte et tra?e,&#xD;
que mes sires m'a anha?e.&#xD;
Anha?e m'a, bien le voi,&#xD;
quant il ne vialt parler a moi ;&#xD;
ne je tant hardie ne sui&#xD;
que ge os regarder vers lui. &#xD;
Que qu'ele se demante ensi,&#xD;
uns chevaliers del bois issi,&#xD;
qui de roberie vivoit ;&#xD;
.ii. conpaignons o lui avoit,&#xD;
et s'estoient arm? tuit troi.&#xD;
Mout coveita le palefroi&#xD;
qu'Enyde venoit chevalchant.&#xD;
 Savez, seignor, que vos atant?&#xD;
fet il a ses .ii. conpeignons.&#xD;
Se nos ici ne gaaignons,&#xD;
honi somes et recreant&#xD;
et a mervoilles mescheant.&#xD;
Ci vient une dame mout bele ;&#xD;
ne sai s'ele est dame ou pucele,&#xD;
mes mout est richemant vestue :&#xD;
ses palefroiz et sa sanbue&#xD;
et ses peitrax et ses lorains&#xD;
valent .xx. mars d'argent au mains.&#xD;
Le palefroi voel je avoir&#xD;
et vos aiez tot l'autre avoir,&#xD;
ja plus n'an quier a ma partie.&#xD;
Li chevaliers n'an manra mie&#xD;
de la dame, se Dex me saut !&#xD;
je li cuit feire tel asaut,&#xD;
ce vos di bien certeinnemant,&#xD;
qu'il conparra mout chieremant ;&#xD;
por ce est droiz que ge i aille&#xD;
feire la premiere bataille. &#xD;
Il li otroient, et cil joint,&#xD;
tot droit desoz l'escu se joint ;&#xD;
et li dui remestrent ansus.&#xD;
Adonc estoit costume et us&#xD;
que dui chevalier a un poindre&#xD;
ne devoient a un seul poindre,&#xD;
et, s'il l'essent anva,&#xD;
vis fust qu'il l'essent tra.&#xD;
Enyde vit les robeors ;&#xD;
mout l'an est prise granz peors.&#xD;
 Dex, fet ele, que porrai dire?&#xD;
Or iert ja morz ou pris mes sire,&#xD;
car cil sont troi et il est seus ;&#xD;
n'est pas a droit partiz li jeus&#xD;
d'un chevalier ancontre trois.&#xD;
Cil le ferra ja demenois,&#xD;
que mes sires ne s'an prant garde.&#xD;
Dex ! serai je donc si coarde&#xD;
que dire ne li oserai?&#xD;
Ja si coarde ne serai ;&#xD;
jel li dirai, nel leirai pas. &#xD;
Vers lui se torne en es le pas&#xD;
et dist  Biau sire, ou pansez vos?&#xD;
Ci vienent poignant apr?s vos&#xD;
troi chevalier qui mout vos chacent ;&#xD;
peor ai que mal ne vos facent.&#xD;
-Cui? fet Erec, qu'avez vos dit?&#xD;
Or me prisiez vos trop petit.&#xD;
Trop avez fet grant hardemant,&#xD;
qui avez mon comandemant&#xD;
et ma desfanse trespassee.&#xD;
Ceste foiz vos iert pardonee,&#xD;
mes s'autre foiz vos avenoit,&#xD;
ja pardon? ne vos seroit. ?&#xD;
Lors torne l'escu et la lance,&#xD;
contre le chevalier se lance ;&#xD;
cil le voit venir, si l'escrie.&#xD;
Quant Erec l'ot, si le desfie ;&#xD;
andui poignent, si s'antrevienent,&#xD;
les lances esloigniees tienent.&#xD;
Mes cil a a Erec failli,&#xD;
et Erec a lui maubailli,&#xD;
que bien le sot droit anva?r.&#xD;
Sor l'escu fiert de tel a?r&#xD;
que d'un chief en autre le fant,&#xD;
ne li haubers ne li desfant :&#xD;
enmi le piz le fraint et ront,&#xD;
et de la lance li repont&#xD;
pi? et demi dedanz le cors.&#xD;
Au retrere a son cop estors,&#xD;
et cil che? ; morir l'estut,&#xD;
car li glaives el cuer li but.&#xD;
Li uns des autres .ii. s'eslesse,&#xD;
son conpaignon arrieres lesse ;&#xD;
vers Erec point, si le menace.&#xD;
Erec l'escu del col anbrace,&#xD;
si le requiert come hardiz.&#xD;
Cil met l'escu devant le piz,&#xD;
si se fierent sor les blazons.&#xD;
La lance vola an tron?ons&#xD;
au chevalier de l'autre part ;&#xD;
Erec de sa lance le quart&#xD;
li fist parmi le cors passer.&#xD;
Cist nel fera huim?s lasser :&#xD;
pasm? jus del destrier l'anversse ;&#xD;
puis point a l'autre a la traversse.&#xD;
Quant cil le vit vers lui venir,&#xD;
si s'an coman?a a fo?r :&#xD;
peor ot, ne l'osa atandre ;&#xD;
an la forest cort recet prandre.&#xD;
Mes li fo?rs rien ne li vaut.&#xD;
Erec l'anchauce et crie an haut :&#xD;
 Vasax, vasax, a vos tornez,&#xD;
del desfandre vos atornez,&#xD;
ou ge vos ferrai an fuiant ;&#xD;
vostre fuie ne valt neant. &#xD;
Mes cil del retorner n'a cure,&#xD;
fuiant s'an vet grant alere ;&#xD;
Erec lo chace, si l'ataint,&#xD;
a droit le fiert sor l'escu paint,&#xD;
si l'anversse de l'autre part.&#xD;
De ces .iii. n'a il mes regart :&#xD;
l'un en a mort, l'autre navr?,&#xD;
si s'est del tierz si delivr?&#xD;
qu'a pi? l'a jus del destrier mis.&#xD;
Toz les .iii. chevax en a pris,&#xD;
ses lie par les frains ansanble.&#xD;
Li uns l'autre de poil dessanble :&#xD;
li premiers fu blans come leiz,&#xD;
li seconz noirs, ne fu pas leiz,&#xD;
et li tierz fu trestoz veiriez.&#xD;
A son chemin est repeiriez,&#xD;
la ou Enyde l'atandoit.&#xD;
Les .iii. chevax li comandoit&#xD;
devant li mener et chacier,&#xD;
et mout la prist a menacier&#xD;
qu'ele ne soit plus si hardie&#xD;
c'un seul mot de la boche die&#xD;
se il ne l'an done congi?.&#xD;
Ele respont :  Nel ferai gi&#xD;
ja mes, biax sire, se vos plest. &#xD;
Lors s'an vont, et ele se test.&#xD;
N'orent pas une liue alee,&#xD;
quant devant, en une valee,&#xD;
lor vindrent .v. chevalier autre,&#xD;
chascuns la lance sor le fautre,&#xD;
les escuz as cos anbraciez&#xD;
et les hiaumes bruniz laciez ;&#xD;
roberie querant aloient.&#xD;
Atant la dame venir voient,&#xD;
qui les .iii. chevax amenoit,&#xD;
et Erec qui apr?s venoit.&#xD;
Tot maintenant que il les virent,&#xD;
par parole antr'ax departirent&#xD;
trestot le hernois autresi&#xD;
con s'il an fussent ja garni.&#xD;
Male chose a en covoitise,&#xD;
mes ne fu pas a lor devise&#xD;
que bien i fu mise desfansse ;&#xD;
assez remaint de ce qu'an pansse,&#xD;
et tex cuide prandre qui faut ;&#xD;
si firent il a cel assaut.&#xD;
Ce dist li uns que il avroit&#xD;
la dame ou il toz an morroit&#xD;
et li autres dist que suens iert&#xD;
li destriers veirs, que plus n'an quiert&#xD;
de trestot le gaaing avoir ;&#xD;
li tierz dist qu'il avroit le noir ;&#xD;
 Et je le blanc  , ce dist li quarz ;&#xD;
li quinz ne fu mie coarz,&#xD;
qu'il dist qu'il avroit le destrier&#xD;
et les armes au chevalier ;&#xD;
seul a seul les voloit conquerre&#xD;
et si l'iroit premiers requerre&#xD;
se il le congi? l'an donoient.&#xD;
Et cil volantiers li otroient.&#xD;
Lors se part d'ax et vient avant,&#xD;
cheval ot boen et bien movant.&#xD;
Erec le vit et sanblant fist&#xD;
qu'ancor garde ne s'an pre?st.&#xD;
grant peor ot et grant esmai.&#xD;
 Lasse, fet ele, que ferai?&#xD;
Ne sai que die ne que face,&#xD;
que mes sires mout me menace&#xD;
et dit qu'il me fera enui&#xD;
se je de rien paroil a lui.&#xD;
Mes se mes sires ert ci morz,&#xD;
de moi ne seroit nus conforz,&#xD;
morte seroie et malbaillie.&#xD;
Dex! mes sire ne le voit mie ;&#xD;
qu'atant je dons, malveise fole?&#xD;
Trop ai or chiere ma parole&#xD;
quant je ne li ai dit pie?'a.&#xD;
Bien sai que cil qui vienent ?a&#xD;
sont de mal faire ancoragi?.&#xD;
Ha ! Dex, comant li dirai gi??&#xD;
Il m'ocirra. Asez m'ocie !&#xD;
ne leirai que je ne li die. &#xD;
Lors l'apele dolcemant :  Sire.&#xD;
-Cui? fet il, que volez vos dire?&#xD;
-Sire, merci ! dire vos vuel&#xD;
que desbunchi? sont de ce bruel&#xD;
.v. chevalier, don je m'esmai.&#xD;
Bien pans et aparce ai&#xD;
qu'il se voelent a vos conbatre ;&#xD;
arrieres sont rem?s li quatre,&#xD;
et li cinquiesmes a vos muet&#xD;
tant con chevax porter le puet ;&#xD;
ne gart l'ore que il vos fiere ;&#xD;
li catre sont rem?s arriere,&#xD;
mes ne sont gaires de ci loing :&#xD;
tuit le secorront au besoing. &#xD;
Erec respont :  Mar le pansastes,&#xD;
que ma parole trespassastes,&#xD;
ce que desfandu vos avoie ;&#xD;
et neporquant tres bien savoie&#xD;
que gueres ne me priseiez.&#xD;
Cest servise mal anpleiez,&#xD;
que ge ne vos an sai nul gr? ;&#xD;
bien sachiez que ge vos an h? ;&#xD;
dit le vos ai et di ancore.&#xD;
Ancor le vos pardonrai ore,&#xD;
mes autre foiz vos an gardez&#xD;
ne ja vers moi ne regardez,&#xD;
que vos feriez mout que fole,&#xD;
car je n'aim pas vostre parole. &#xD;
Lors point Erec contre celui,&#xD;
si s'antrevienent amedui ;&#xD;
l'uns anva?st l'autre et requiert.&#xD;
Erec si duremant le fiert&#xD;
que li escuz del col li vole&#xD;
et si li brise la chanole ;&#xD;
li estri? ronpent et cil chiet ;&#xD;
n'a peor que il s'an reliet,&#xD;
que mout s'est quassez et bleciez.&#xD;
Uns des autres s'est adreciez,&#xD;
si s'antrevienent de randon.&#xD;
Erec li met tot a bandon&#xD;
desoz le manton an la gorge&#xD;
le fer tranchant de boene forge ;&#xD;
toz tranche les os et les ners&#xD;
que d'autre part an saut li fers.&#xD;
Li sans vermauz toz chauz an raie&#xD;
d'anbedeus parz parmi la plaie ;&#xD;
l'ame s'an va, li cuers li faut.&#xD;
Et li tierz de son agait saut,&#xD;
qui d'autre part d'un gu? estoit ;&#xD;
parmi le gu? s'an vint tot droit.&#xD;
Erec point, si l'a ancontr?&#xD;
ainz qu'il par fust issuz del gu? ;&#xD;
si bien le fiert que il abat&#xD;
et lui et le destrier tot plat ;&#xD;
li destriers sor le cors li jut&#xD;
tant qu'an l'eve morir l'estut,&#xD;
et li chevax tant s'esfor?a&#xD;
qu'a quelque poinne se dre?a.&#xD;
Ensi en a les .iii. conquis ;&#xD;
li autre dui ont consoil pris&#xD;
que la place li guerpiront&#xD;
ne ja a lui ne chanpiront :&#xD;
fuiant s'an vont par la riviere.&#xD;
Erec les anchauce derriere,&#xD;
si an fiert .i. derriers l'eschine&#xD;
que sor l'ar?on devant l'ancline ;&#xD;
trestote sa force i a mise,&#xD;
sa lance sor le dos li brise&#xD;
et cil che? le col avant.&#xD;
Erec mout chieremant li vant&#xD;
sa lance, que sor lui a fraite ;&#xD;
del fuerre a tost l'espee traite.&#xD;
Cil releva, si fist que fos :&#xD;
Erec li dona tex .iii. cos&#xD;
qu'el sanc li fist l'espee boivre ;&#xD;
l'espaule del bu li dessoivre,&#xD;
si qu'a la terre jus che?.&#xD;
A l'espee l'autre anva?,&#xD;
qui mout isnelemant s'an fuit&#xD;
sanz conpaignie et sanz conduit ;&#xD;
n'ose atandre et ganchir ne puet ;&#xD;
le cheval guerpir li estuet,&#xD;
qu'il n'i a mes nule fiance.&#xD;
L'escu giete jus et la lance,&#xD;
si se lesse cheoir a terre.&#xD;
Erec ne le volt plus requerre,&#xD;
qu'a terre cheoir se leissa ;&#xD;
mes a la lance s'abeissa :&#xD;
cele n'i a mie leissiee&#xD;
por la soe qu'il a brisiee.&#xD;
La lance an porte, si s'an vet,&#xD;
et les chevax mie ne let,&#xD;
toz les .v. prant, si les an mainne.&#xD;
Del mener est Enyde an painne :&#xD;
les .v. avoec les .iii. li baille,&#xD;
si li comande que tost aille&#xD;
et de parler a lui se taigne,&#xD;
que max ou enuiz ne l'an vaigne.&#xD;
Mes ele mot ne li respont,&#xD;
ein?ois se tot ; et il s'an vont,&#xD;
les chevax an mainnent toz huit.&#xD;
Chevauchi? ont jusqu'a la nuit,&#xD;
ne vile ne recet ne virent ;&#xD;
A l'anuitier lor ostel prirent&#xD;
desoz .i. arbre an une lande.&#xD;
Erec a la dame comande&#xD;
qu'ele dorme, et il veillera ;&#xD;
ele respont que nel fera,&#xD;
car n'est droiz ne feire nel viaut :&#xD;
il dormira, qui plus se diaut.&#xD;
Erec l'otroie et bel li fu ;&#xD;
a son chief a mis son escu&#xD;
et la dame son mantel prant,&#xD;
sor lui de chief an chief l'estant ;&#xD;
cil dormi et cele veilla,&#xD;
onques la nuit ne someilla ;&#xD;
chascun cheval tint an sa main&#xD;
tote nuit jusqu'a l'andemain.&#xD;
Et mout s'est blasmee et maudite&#xD;
de la parole qu'ele ot dite :&#xD;
mout a, ce dit, mal esploiti?,&#xD;
 que n'ai mie de la mit&#xD;
le mal que je ai desservi.&#xD;
Lasse, fet ele, si mar vi&#xD;
mon orguel et ma sorcuidance !&#xD;
Savoir pooie sanz dotance&#xD;
que tel chevalier ne meillor&#xD;
ne savoit l'an de mon seignor.&#xD;
Bien le savoie; or le sai mialz,&#xD;
car ge l'ai ve a mes ialz,&#xD;
car trois ne cinc armez ne dote.&#xD;
Honie soit ma leingue tote,&#xD;
qui l'orguel et la honte dist&#xD;
dont mes cors a tel honte gist. &#xD;
Ensi s'est la nuit demantee&#xD;
tresque le main a l'anjornee.&#xD;
Erec se lieve par matin,&#xD;
si se remet an son chemin,&#xD;
ele devant et il derriers.&#xD;
Androit midi uns escuiers&#xD;
lor vint devant an .i. valet ;&#xD;
o lui venoient dui vaslet&#xD;
qui portoient et pain et vin&#xD;
et .v. fromages de ga?n.&#xD;
Li escuiers sot de voidie :&#xD;
quant il vit Erec et s'amie&#xD;
qui de vers la forest venoient,&#xD;
bien apar?ut que il avoient&#xD;
n'avoient mangi? ne be?,&#xD;
A une jornee tot antor&#xD;
n'avoit chastel, vile ne tor,&#xD;
ne meison fort ne aba?e,&#xD;
ospital ne herbergerie.&#xD;
Puis s'apansa de grant franchise,&#xD;
ancontre ax a sa voie anprise,&#xD;
si les salue come frans&#xD;
et dist :  Sire, je croi et pans&#xD;
que enuit avez mout traveilli?,&#xD;
et cele dame mout veilli?,&#xD;
et ge an ceste forest.&#xD;
De cest blanc gastel vos revest,&#xD;
s'il vos plest .i. po a mangier.&#xD;
Nel di pas por vos losangier,&#xD;
li gastiax est de boen fromant, &#xD;
ne rien nule ne vos demant,&#xD;
boen vin ai et fromage gras,&#xD;
blanche toaille et biax henas.&#xD;
S'il vos plest a desgener,&#xD;
ne vos covient aillors torner.&#xD;
An ces onbres, desoz ces charmes,&#xD;
vos desarmeroiz de voz armes,&#xD;
si vos reposeroiz .i. po ;&#xD;
descendez, car ge le vos lo. &#xD;
Erec a pi? a terre mis,&#xD;
si li respont :  Biax dolz amis,&#xD;
je mangerai, vostre merci ;&#xD;
ne quier aler avant de ci. &#xD;
Li sergenz fu de bel servise :&#xD;
la dame a jus del cheval mise,&#xD;
et li vaslet les chevax tindrent,&#xD;
qui ansanble l'escuier vindrent ;&#xD;
puis se vont aseoir an l'onbre.&#xD;
Li escuiers Erec desconbre&#xD;
de son hiaume et si li deslace&#xD;
la vantaille devant la face ;&#xD;
puis a devant ax estandue&#xD;
la toaille sor l'erbe drue ;&#xD;
le gastel et le vin lor baille,&#xD;
.i. fromage lor pere et taille.&#xD;
Cil mangierent qui fain avoient,&#xD;
et del vin volantiers bevoient.&#xD;
Li escuiers devant ax sert,&#xD;
qui son servise pas ne pert.&#xD;
Quant mangi? orent et be?,&#xD;
Erec cortois et larges fu :&#xD;
 Amis, fet il, an guerredon&#xD;
vos faz d'un de mes chevax don ;&#xD;
prenez celui qui mialz vos siet.&#xD;
Et si vos pri qu'il ne vos griet :&#xD;
arriers el chastel retornez,&#xD;
.i. riche ostel m'i atornez. &#xD;
Et il respont que il fera&#xD;
volantiers quanque lui pleira ;&#xD;
puis vint as chevax, ses deslie,&#xD;
le noir a pris, si l'an mercie,&#xD;
car cil li sanble miaudres estre ;&#xD;
sus monte par l'estri? senestre.&#xD;
An.ii. les a iluec leissiez ;&#xD;
el chastel vint toz esleissiez,&#xD;
ostel a pris bien atorn?.&#xD;
Ez le vos arriers retorn?&#xD;
 Or tost, sire, fet il, montez,&#xD;
que boen ostel et bel avez. &#xD;
Erec monte, la dame apr?s.&#xD;
Li chastiax estoit auques pres :&#xD;
tost furent a l'ostel venu.&#xD;
li ostes mout bel les re?ut&#xD;
et tot quanque il lor estut&#xD;
fist atorner a grant plant?,&#xD;
liez et de boene volant?.&#xD;
Quant li escuiers fet lor ot&#xD;
tant d'amor com feire lor pot,&#xD;
a son cheval vient, si remonte.&#xD;
Par devant les loiges le conte&#xD;
menoit a ostel son cheval.&#xD;
Li cuens et .iii. autre vasal&#xD;
s'i erent venu apoier.&#xD;
Quant li cuens vit son escuier&#xD;
qui sor le noir destrier estoit,&#xD;
demanda li cui il estoit,&#xD;
et cil respont que il est suens.&#xD;
Mout s'an est merveilliez li cuens.&#xD;
 Comant, fet il, ou l'as tu pris?&#xD;
-Uns chevaliers, cui ge mout pris,&#xD;
sire, fet il, le m'a don?.&#xD;
An cest chastel l'ai amen?,&#xD;
s'est a ostel chi?s .i. borjois.&#xD;
Li chevaliers est mout cortois,&#xD;
tant bel home onques mes ne vi ;&#xD;
se jur? l'avoie et plevi,&#xD;
ne vos reconteroie mie&#xD;
sa biaut? tote ne demie. ?&#xD;
Li cuens respont :  Je pans et croi&#xD;
qu'il n'est mie plus biax de moi.&#xD;
-Par foi, sire, fet li sergenz,&#xD;
vos estes assez biax et genz ;&#xD;
n'a chevalier an cest pa?s,&#xD;
qui de la terre soit na?s,&#xD;
que plus biax ne soiez de lui ;&#xD;
mes bien os dire de cestui&#xD;
qu'il est plus biax de vos assez,&#xD;
se del hauberc ne fust lassez&#xD;
et quamoissiez et debatuz.&#xD;
An la forest s'est conbatuz&#xD;
toz seus ancontre .viii. chevaliers,&#xD;
s'an amainne toz les destriers.&#xD;
Et avoec lui mainne une dame&#xD;
tant bele c'onques nule fame&#xD;
la miti? de sa biaut? n'ot. ?&#xD;
Quant li cuens cele novele ot,&#xD;
talanz li prist que veoir aille&#xD;
se ce est veritez ou faille.&#xD;
 Onques mes, fet il, n'o tel.&#xD;
Mainne moi dons a son ostel,&#xD;
que certeinnemant vuel savoir&#xD;
se tu me diz man?onge ou voir. ?&#xD;
Cil respont :  Sire, volantiers.&#xD;
Ci est la voie et li santiers,&#xD;
et jusque la n'a pas grant voie.&#xD;
-Et mout m'est tart que je les voie  ,&#xD;
fet li cuens, et lors vint aval.&#xD;
Et cil descent de son cheval,&#xD;
si a fet le conte monter ;&#xD;
devant corrut Erec conter&#xD;
que li cuens veoir le venoit.&#xD;
Erec mout riche ostel tenoit,&#xD;
que bien an ert acostumez ;&#xD;
mout i ot cierges alumez&#xD;
et chandoiles espessemant.&#xD;
A .iii. conpaignons seulemant&#xD;
vint li cuens, qu'il n'amenoit plus.&#xD;
Erec contre lui leva sus,&#xD;
qui mout estoit bien afeitiez,&#xD;
si li dist :  Sire, bien vaigniez. &#xD;
Et li cuens resalua lui ;&#xD;
acointi? se sont anbedui&#xD;
sor une coute blanche et mole ;&#xD;
s'antre_acointierent de parole.&#xD;
Li cuens li porofre et presante&#xD;
et prie que il li consante&#xD;
que de lui ses gaiges repraigne.&#xD;
Mes Erec baillier ne li daigne,&#xD;
einz dit qu'asez a a despandre,&#xD;
n'a mestier de son avoir prandre.&#xD;
Mout parolent de plusor chose,&#xD;
mes li cuens onques ne repose&#xD;
de regarder de l'autre part :&#xD;
de la dame s'est pris esgart.&#xD;
Por la biaut? qu'an li estoit&#xD;
tot son pans? an li avoit ;&#xD;
tant l'esgarda com il plus pot,&#xD;
tant la covi et tant li plot&#xD;
que sa biautez d'amors l'esprist.&#xD;
De parler a li, congi? prist&#xD;
a Erec, mout covertemant :&#xD;
 Sire, fet il, je vos demant&#xD;
congi?, mes qu'il ne vos enuit :&#xD;
par corteisie et par deduit&#xD;
voel lez cele dame seoir.&#xD;
Por bien vos ving an.ii. veoir,&#xD;
ne vos n'i devez mal noter :&#xD;
a la dame voel presanter&#xD;
mon servise sor tote rien.&#xD;
Tot son pleisir, ce sachiez bien,&#xD;
feroie por amor de vos. &#xD;
Erec ne fu mie jalous,&#xD;
que il n'i pansa nule boise :&#xD;
 Sire, fet il, pas ne me poise.&#xD;
Joer et parler vos i loist ;&#xD;
ne cuidiez pas que il m'an poist,&#xD;
volantiers congi? vos an doing. ?&#xD;
La dame seoit de lui loing&#xD;
tant con .ii. lances ont de lonc,&#xD;
et li cuens s'est assis selonc&#xD;
delez li sor .i. bas eschame ;&#xD;
devers lui se torna la dame&#xD;
qui mout estoit saige et cortoise.&#xD;
 Ha ! fet li cuens, com il me poise&#xD;
quant vos alez an tel viltance,&#xD;
grant duel en ai et grant pesance ;&#xD;
mes se croire me voliez,&#xD;
enor et preu i avriez&#xD;
et mout granz biens vos an vandroit.&#xD;
A vostre biaut? covandroit&#xD;
grant enor et grant seignorie.&#xD;
Je feroie de vos m'amie,&#xD;
s'il vos pleisoit et boen vos iere ;&#xD;
vos seriez m'amie chiere&#xD;
et dame de tote ma terre.&#xD;
Quant je vos daing d'amors requerre,&#xD;
ne me devez pas escondire ;&#xD;
bien voi et sai que vostre sire&#xD;
ne vos ainme ne ne vos prise ;&#xD;
a boen seignor seriez prise,&#xD;
se vos avoec moi remenez.&#xD;
-Sire, de neant vos penez,&#xD;
fet Enyde, ce ne puet estre.&#xD;
H? ! mialz fusse je or a nestre,&#xD;
ou an un feu d'espines arse,&#xD;
si que la cendre an fust esparse,&#xD;
que j'esse de rien fauss&#xD;
vers mon seignor, ne mal pans?&#xD;
felenie ne tra?son ;&#xD;
trop avez fet grant mesprison,&#xD;
qui tel chose m'avez requise :&#xD;
je nel feroie an nule guise. &#xD;
Li cuens comance a enflamer :&#xD;
 Ne me deigneriez amer,&#xD;
dame? fet il. Trop estes fiere.&#xD;
Par losange ne par proiere,&#xD;
ne fereiez rien que je vuelle?&#xD;
Bien est voirs que fame s'orguelle&#xD;
quant l'an plus la prie et losange ;&#xD;
mes qui la honist et leidange,&#xD;
cil la trueve meillor sovant.&#xD;
Certes, je vos met an covant&#xD;
que se vos mon talant ne feites,&#xD;
ja i avra espees treites.&#xD;
Ocirre ferai or androit,&#xD;
ou soit a tort ou soit a droit,&#xD;
vostre seignor devant voz ialz.&#xD;
-Sire, faire le poez mialz,&#xD;
fet Enyde, que vos ne dites :&#xD;
trop sereiez fel et tra?tes,&#xD;
se vos ceanz l'ocieiez.&#xD;
Mes, biax sire, or vos apaiez,&#xD;
car je ferai vostre pleisir :&#xD;
por vostre me poez seisir,&#xD;
je sui vostre et estre le vuel.&#xD;
Ne vos ai rien dit par orguel,&#xD;
mes por savoir et esprover&#xD;
se je porroie an vos trover&#xD;
que vos m'amessiez de boen cuer.&#xD;
Mes je ne voldroie a nul fuer&#xD;
qu'assiez tel trason fete.&#xD;
Mes sires de vos ne se guete ;&#xD;
se vos einsi l'ocieiez,&#xD;
trop grant mesprison feriez&#xD;
et g'en reseroie blasmee.&#xD;
Tuit diroient par la contree&#xD;
que ce seroit fet par mon los.&#xD;
Jusqu'au matin aiez repos,&#xD;
que mes sires voldra lever ;&#xD;
adonc le porroiz mialz grever,&#xD;
sanz blasme avoir et sanz reproche. &#xD;
Ce panse cuers que ne dit boche.&#xD;
 Sire, fet ele, or me creez,&#xD;
Ne soiez pas si esfreez,&#xD;
mes demain anvoiez ceanz&#xD;
voz chevaliers et voz sergenz,&#xD;
si me feites a force prandre.&#xD;
Mes sires me voldra desfandre,&#xD;
qui mout est fiers et corageus.&#xD;
Ou soit a certes ou a geus,&#xD;
feites le prandre et afoler&#xD;
ou de la teste decoler.&#xD;
Trop ai menee ceste vie,&#xD;
je n'aim mie la conpaignie&#xD;
mon seignor, ja n'an quier mantir.&#xD;
Je vos voldroie ja santir&#xD;
an .i. lit certes nu a nu.&#xD;
Desor ce an somes venu,&#xD;
de m'amor estes aser. &#xD;
Li cuens respont :  A boen er. &#xD;
 Dame, fet il, buer fustes nee,&#xD;
a grant enor seroiz gardee.&#xD;
-Sire, fet ele, bien le croi,&#xD;
mes avoir an voel vostre foi,&#xD;
que vos me tandroiz chieremant ;&#xD;
ne vos an cresrai autremant. &#xD;
Li cuens respont liez et joianz :&#xD;
 Tenez ma foi ; je vos fianz,&#xD;
dame, l?aumant come cuens,&#xD;
que je ferai trestoz voz buens.&#xD;
Ja de ce ne vos esmaiez :&#xD;
ne voldroiz rien que vos n'aiez. &#xD;
Lors en a cele la foi prise ;&#xD;
mes po l'an est et po la prise :&#xD;
por son seignor fu delivrer.&#xD;
Bien sot par parole enivrer&#xD;
bricon des qu'ele i met l'antante ;&#xD;
mialz est asez qu'ele li mante,&#xD;
que ses sires fust depeciez.&#xD;
De lez li s'est li cuens dreciez,&#xD;
si la comande a Deu .c. foiz,&#xD;
mes mout li valdra po la foiz&#xD;
que fianciee li avoit.&#xD;
Erec de ce rien ne savoit&#xD;
qu'il dessent sa mort pleidier,&#xD;
mes Dex li porra bien aidier,&#xD;
et je cuit que si fera il.&#xD;
Or est Erec an grant peril&#xD;
et si ne cuide avoir regart ;&#xD;
mout est li cuens de male part,&#xD;
qui sa fame tolir li panse&#xD;
et lui ocirre sanz desfanse.&#xD;
Come fel prant a lui congi? :&#xD;
 A Deu, fet il, vos comant gi. &#xD;
Erec respont :  Sire, et je vos. &#xD;
Ensi departent antr'ax dos.&#xD;
De la nuit fu grant masse alee.&#xD;
An une chanbre recelee&#xD;
furent dui lit a terre fet :&#xD;
Erec an l'un couchier se vet ;&#xD;
an l'autre est Enyde couchiee,&#xD;
mout dolante et mout correciee,&#xD;
n'onques la nuit ne prist somoil ;&#xD;
por son seignor fu an esvoil,&#xD;
que plains estoit de felenie.&#xD;
Bien set que s'il a la baillie&#xD;
de son seignor, ne puet faillir&#xD;
que il nel face maubaillir ;&#xD;
sers puet estre de la mort.&#xD;
De lui ne set nul reconfort ;&#xD;
tote nuit veillier li estuet,&#xD;
mes ainz le jor, se ele puet&#xD;
et ses sires la voelle croirre,&#xD;
avront si atorn? lor oirre&#xD;
que por neant vanra li cuens,&#xD;
que ja n'iert soe ne il suens.&#xD;
Erec dormi mout longuemant,&#xD;
tote la nuit, seremant,&#xD;
tant que li jorz mout aprocha.&#xD;
Lors vit bien Enyde et soucha&#xD;
que ele pooit trop atandre ;&#xD;
vers son seignor ot le cuer tandre&#xD;
come bone dame et l?ax,&#xD;
ses cuers ne fu dobliers ne fax ;&#xD;
ele se vest et aparoille,&#xD;
a son seignor vient, si l'esvoille :&#xD;
 Ha ! sire, fet ele, merci!&#xD;
Levez isnelemant de ci,&#xD;
que tra?z estes antreset&#xD;
sanz acoison et sanz forfet.&#xD;
Li cuens est tra?tres provez ;&#xD;
se ci poez estre trovez,&#xD;
ja n'eschaperoiz de la place&#xD;
que tot desmanbrer ne vos face.&#xD;
Avoir me vialt, por ce vos het.&#xD;
Mes se Deu plest, qui toz biens set,&#xD;
vos n'i seroiz ne morz ne pris.&#xD;
Des hersoir vos est ocis&#xD;
se creant? ne li e?sse&#xD;
que s'amie et sa fame fusse.&#xD;
Ja le verroiz ceanz venir :&#xD;
prandre me vialt et retenir,&#xD;
et vos ocirre s'il vos trueve. &#xD;
Or ot Erec que bien se prueve&#xD;
vers lui sa fame l?aumant :&#xD;
 Dame, fet il, isnelemant&#xD;
feites noz chevax anseler&#xD;
et feites nostre oste lever,&#xD;
si li dites qu'il veigne ?a.&#xD;
Tra?sons coman?a piece a. ?&#xD;
Ja sont li cheval ansel?&#xD;
et la dame a l'oste apel?.&#xD;
Erec s'est araumant vestuz,&#xD;
ses ostes est a lui venuz.&#xD;
 Sire, dist il, quel haste avez,&#xD;
qui a tele ore vos levez&#xD;
ainz que jorz ne solauz apeire? &#xD;
Erec respont qu'il a a feire&#xD;
mout longue voie et grant jornee ;&#xD;
por ce a sa voie atornee&#xD;
que mout an est an grant espans,&#xD;
et dist :  Sire, de mon despans&#xD;
n'avez ancores rien cont?.&#xD;
Enor m'avez feite et bont?,&#xD;
et mout i afiert grant merite ;&#xD;
por .vii. destriers me clamez quite :&#xD;
de plus ne vos puis mon don croistre&#xD;
nes de la monte d'un chevoistre. &#xD;
De ce don fu li borjois liez,&#xD;
si l'an anclina jusqu'as piez ;&#xD;
granz merciz et grasces l'an rant.&#xD;
Lors monte Erec et congi? prant,&#xD;
si se remetent a la voie,&#xD;
et vet chastiant tote voie&#xD;
Enyde, se nule  voit,&#xD;
qu'ele si hardie ne soit&#xD;
que ele l'an mete a reison.&#xD;
Atant antrent an la meison&#xD;
.c. chevalier d'armes garni ;&#xD;
de ce furent tuit escherni&#xD;
qu'il n'i ont pas Erec trov?.&#xD;
Lors a bien li cuens esprov?&#xD;
si se sont tuit mis an la trace.&#xD;
Li cuens Erec formant menace&#xD;
et dit que s'il le puet ataindre,&#xD;
por nule rien ne puet remaindre&#xD;
que maintenant le chief n'an praigne :&#xD;
 Mar i avra nul qui s'an faigne,&#xD;
fet il, de tost esperoner !&#xD;
Qui m'an porra le chief doner&#xD;
del chevalier que je tant h?,&#xD;
mout m'avra bien servi an gr?. ?&#xD;
Lors le sivent tuit abriv?,&#xD;
de mautalant tuit a?r?&#xD;
de celui c'onques mes ne virent.&#xD;
Erec chevalche ; cil le virent,&#xD;
einz qu'il se fust anforestez ;&#xD;
lors s'an est li uns dessevrez,&#xD;
par contan?on le leissent tuit.&#xD;
Enyde ot la noise et le bruit&#xD;
de lor armes, de lor chevax,&#xD;
et vit que plains estoit li vax.&#xD;
Des que cele les vit venir,&#xD;
de parler ne se pot tenir :&#xD;
 Ha ! sire, fet ele, ha !&#xD;
Con vos a cist cuens anva?,&#xD;
qui por vos amainne tel ost!&#xD;
Sire, car chevalchiez plus tost&#xD;
tant qu'an cele forest fussiens ;&#xD;
espoir tost eschaperiens :&#xD;
cil sont ancore mout arriere.&#xD;
Se nos alons an tel meniere&#xD;
ne poez de ci eschaper,&#xD;
car n'iestes mie per a per. &#xD;
Erec respont :  Po me prisiez,&#xD;
quant ma parole despisiez ;&#xD;
je ne vos sai si bel prier&#xD;
que je vos puisse chastier.&#xD;
Mes se Dex ait de moi merci&#xD;
et eschaper puisse de ci,&#xD;
ceste vos iert mout chier vandue,&#xD;
se corages ne me remue. &#xD;
Il se retorne maintenant,&#xD;
et vit le seneschal venant&#xD;
sor .i. cheval fort et isnel.&#xD;
Devant aus a fet .i. cenbel&#xD;
le tret de .iiii. arbalestees ;&#xD;
n'ot pas ses armes anpruntees,&#xD;
car mout se fu bien acesmez.&#xD;
Erec les a bien aesmez&#xD;
et voit que bien en i a cent ;&#xD;
celui qui si le va chacent&#xD;
panse qu'arester li estuet.&#xD;
Li uns contre l'autre s'esmuet,&#xD;
si se fierent par les escuz&#xD;
des .ii. fers tranchanz esmoluz.&#xD;
Erec son fort espi? d'acier&#xD;
li fist dedanz le cors glacier ;&#xD;
ne li escuz ne li haubers&#xD;
ne li valut .i. cendal pers.&#xD;
Atant ez vos poingnant le conte ;&#xD;
si com l'estoire le reconte,&#xD;
chevaliers estoit forz et buens ;&#xD;
mes de ce fist que fos li cuens&#xD;
qu'il n'ot que l'escu et la lance :&#xD;
an sa vertu ot tel fiance&#xD;
qu'armer ne se volt autremant.&#xD;
De ce fist mout grant hardemant&#xD;
que devant trestotes ses gens&#xD;
s'esleissa plus de .ix. arpanz.&#xD;
Quant cil le vit fors de la rote,&#xD;
a lui ganchist ; cil nel redote,&#xD;
si s'antrevienent fieremant.&#xD;
Li cuens le fiert premieremant&#xD;
par tel vertu devant le piz&#xD;
que les estri?s e?st guerpiz&#xD;
se bien afichiez ne se fust ;&#xD;
de l'escu fet croissir le fust&#xD;
que d'autre part an saut li fers ;&#xD;
mes mout fu riches li haubers,&#xD;
qui si de mort le garanti&#xD;
que einz maille n'an deronpi.&#xD;
Li cuens fu forz, sa lance froisse.&#xD;
Erec le fiert de tel angoisse&#xD;
sor l'escu qui fu tainz an jaune,&#xD;
que de la lance plus d'une aune&#xD;
parmi le cost? li anbat ;&#xD;
pasm? jus del destrier l'abat.&#xD;
Atant ganchist, si s'an retorne,&#xD;
en la place plus ne sejorne,&#xD;
parmi la forest a droiture&#xD;
s'an vet poignant grant alere.&#xD;
Ez vos Erec anforest?,&#xD;
et li autre sont arest?&#xD;
sor cez qui enmi le chanp jurent.&#xD;
Mout s'afichent formant et jurent&#xD;
que il le chaceront ein?ois&#xD;
a esperon .ii. jorz ou trois&#xD;
que il nel praignent et oc?ent.&#xD;
Et li cuens antant ce qu'il d?ent,&#xD;
qui mout ert el cost? bleciez ;&#xD;
contremont s'est un po dreciez&#xD;
et les ialz .i. petitet oevre ;&#xD;
bien apar?oit que malveise oevre&#xD;
avoit ancomanciee a faire.&#xD;
Les chevaliers fet arriers traire.&#xD;
 Seignor, fet il, a toz vos di&#xD;
qu'il n'i ait .i. seul si hardi,&#xD;
fort ne foible, ne haut ne bas,&#xD;
qui ost aler avant un pas.&#xD;
Retornez tuit isnelemant ;&#xD;
esploiti? ai vilainnemant,&#xD;
de ma vilenie me poise ;&#xD;
mout est preuz et saige et cortoise&#xD;
la dame qui dece m'a.&#xD;
La biautez de li m'aluma :&#xD;
por ce que ge la desiroie,&#xD;
son seignor ocirre voloie&#xD;
et li par force retenir.&#xD;
Bien m'an devoit max avenir,&#xD;
sor moi an est venuz li max,&#xD;
que fos feisoie et desleax&#xD;
et tra?tes et forssenez.&#xD;
Onques ne fu de mere nez&#xD;
miaudres chevaliers de cestui ;&#xD;
ja mes par moi n'avra enui&#xD;
la ou jel puisse destorner.&#xD;
Or vos comant a retorner. &#xD;
Cil s'an vont tuit desconfort? ;&#xD;
le seneschal an ont port?,&#xD;
le conte ont mis an son escu ;&#xD;
mes il a puis asez vescu&#xD;
qu'il ne fu pas soef navrez.&#xD;
Einsi est Erec delivrez.&#xD;
Erec s'an vet toz esleissiez&#xD;
une voie antre .ii. pleissiez.&#xD;
Au desbuschier d'un pleisse?z&#xD;
troverent .i. pont torne?z&#xD;
par devant une haute tor&#xD;
qui close estoit de mur antor&#xD;
et de foss? l? et parfont.&#xD;
Isnelemant passent le pont,&#xD;
mes mout orent al? petit&#xD;
quant de la tor amont le vit&#xD;
cil qui de la tor estoit sire.&#xD;
De celui savrai ge bien dire&#xD;
qu'il estoit mout de cors petiz,&#xD;
mes de grant cuer estoit hardiz.&#xD;
Quant il vit Erec trespassant,&#xD;
jus de la tor aval descent&#xD;
et fist sor un grant destrier sor&#xD;
metre la sele a lyons d'or ;&#xD;
puis comande qu'an li aport&#xD;
escu et lance roide et fort,&#xD;
espee brunie et tranchant,&#xD;
et hiaume cler et reluisant,&#xD;
hauberc blanc et chauces treslices,&#xD;
qu'il ot ve devant ses lices&#xD;
.i. chevalier arm? passer&#xD;
a cui se vialt d'armes lasser,&#xD;
ou il a lui se lassera&#xD;
tant que toz recreanz sera.&#xD;
Cil ont son comandemant fet :&#xD;
ez vos ja le cheval hors tret ;&#xD;
la sele mise et anfren?&#xD;
l'a uns escuiers amen? ;&#xD;
uns autres les armes aporte.&#xD;
Li chevaliers parmi la porte&#xD;
s'an est issuz plus tost qu'il pot,&#xD;
toz seus, que conpaignon n'i ot.&#xD;
Erec vet parmi un pandant ;&#xD;
ez vos le chevalier fandant&#xD;
parmi le tertre contre val,&#xD;
et sist sor un mout fier cheval,&#xD;
qui si grant esfroi demenoit&#xD;
que il desoz ses piez fraignoit&#xD;
les chailloz plus delivremant&#xD;
que mole ne quasse fromant,&#xD;
et si li volent de toz sanz&#xD;
estanceles cleres ardanz,&#xD;
car des .iiii. piez est avis&#xD;
que tuit fussent de feu espris.&#xD;
Enyde ot la noise et l'esfroi ;&#xD;
a po que de son palefroi&#xD;
ne che? jus pasmee et vainne ;&#xD;
an tot le cors de li n'ot vainne&#xD;
don ne li remuast li sans,&#xD;
si li devint pales et blans&#xD;
li vis con se ele fust morte.&#xD;
Mout se despoire et desconforte,&#xD;
car son seignor dire ne l'ose,&#xD;
qu'il la menace mout et chose&#xD;
et comande qu'ele se teise.&#xD;
De .ii. parz est mout a male eise,&#xD;
qu'ele ne set le quel seisir&#xD;
ou le parler ou le teisir.&#xD;
A li me?smes s'an consoille ;&#xD;
sovant del dire s'aparoille&#xD;
si que la leingue se remuet,&#xD;
mes la voiz pas issir n'an puet,&#xD;
car de peor estraint les danz,&#xD;
s'anclost la parole dedanz.&#xD;
Et si se justise et destraint :&#xD;
la boche clot, les danz estraint,&#xD;
que la parole hors n'an aille.&#xD;
A li a prise grant bataille&#xD;
et dit : Sere sui et certe&#xD;
que trop recevrai leide perte&#xD;
se je ici mon seignor pert.&#xD;
Dirai li donc tot en apert?&#xD;
Nenil. Por quoi? Je n'oseroie,&#xD;
que mon seignor correceroie ;&#xD;
et se mes sires se corroce,&#xD;
il me leira an ceste broce&#xD;
seule et cheitive et esgaree,&#xD;
lors serai plus maleree.&#xD;
Maleree ? Moi que chaut ?&#xD;
Diax ne pesance ne me faut&#xD;
ja mes, tant con je aie a vivre,&#xD;
se mes sires tot a delivre&#xD;
an tel guise de ci n'estort&#xD;
qu'il ne soit mahaigniez a mort.&#xD;
Mes se je tost ne li acoint,&#xD;
cist chevaliers qui ci apoint&#xD;
l'avra einz mort que il se gart,&#xD;
que mout sanble de male part.&#xD;
Lasse, trop ai or atandu.&#xD;
Si le m'a il mout desfandu,&#xD;
mes ja nel leirai por desfansse :&#xD;
je voi bien que mes sires pansse&#xD;
tant que lui me?smes oblie ;&#xD;
donc est bien droiz que je li die. &#xD;
Ele li dit ; il la menace,&#xD;
mes n'a talant que mal li face,&#xD;
qu'il apar?oit et conuist bien&#xD;
qu'ele l'ainme sor tote rien&#xD;
et il li tant que plus ne puet.&#xD;
Contre le chevalier s'esmuet&#xD;
qui de bataille le semont.&#xD;
Asanbl? sont au chief del pont ;&#xD;
la s'antrevienent et desf?ent,&#xD;
as fers des lances s'antreanv?ent&#xD;
anbedui de totes lor forces.&#xD;
Ne lor valurent .ii. escorces&#xD;
li escu qui as cos lor pandent :&#xD;
li cuir ronpent et les es fandent&#xD;
et des haubers ronpent les mailles&#xD;
si qu'anbedui jusqu'as antrailles&#xD;
sont anglaiv? et anferr?&#xD;
et li destrier sont aterr?.&#xD;
Ne furent pas navr? a mort,&#xD;
car mout erent li blazon fort.&#xD;
Les lances ont el chanp gitees,&#xD;
des fuerres traient les espees,&#xD;
si s'antrefierent par grant ire.&#xD;
Li uns l'autre sache et detire,&#xD;
que de rien ne s'antrespargnoient.&#xD;
Granz cos sor les hiaumes donoient&#xD;
qu'estanceles ardanz an issent ;&#xD;
li escu fandent et esclicent ;&#xD;
an mainz leus lor sont anbatues&#xD;
les espees jusqu'as charz nues,&#xD;
que mout s'afebloient et lassent ;&#xD;
et se les espees durassent&#xD;
longuemant l'une et l'autre antiere,&#xD;
ne se treississent pas arriere&#xD;
ne la bataille ne fenist&#xD;
tant que l'un morir covenist.&#xD;
Enyde, qui les esgardoit,&#xD;
a po de duel ne forssenoit.&#xD;
Qui li ve?st son grant duel fere,&#xD;
ses poinz tordre, ses chevox trere,&#xD;
et les lermes des ialz cheoir,&#xD;
leal dame po?st veoir ;&#xD;
et trop fust fel qui la ve?st&#xD;
se granz pitiez ne l'an pre?st.&#xD;
Li uns a l'autre granz cos done ;&#xD;
des tierce jusque pres de none&#xD;
dura la bataille tant fiere&#xD;
que nus hom an nule meniere&#xD;
li quex le meillor en est.&#xD;
Erec s'esforce et esvertue ;&#xD;
s'espee li a anbatue&#xD;
el hiaume jusqu'el chapeler,&#xD;
si que tot le fet chanceler ;&#xD;
mes bien se tint qu'il ne che?.&#xD;
Et cil ra Erec anva?,&#xD;
si l'a si duremant feru&#xD;
sor la pane de son escu&#xD;
qu'au retraire est li branz brisiez,&#xD;
qui mout ert boens et bien prisiez.&#xD;
Quant cil vit brisiee s'espee,&#xD;
par mautalant a jus gitee&#xD;
la part qui li remest el poing&#xD;
tant com il onques pot plus loing.&#xD;
Peor ot ; arriers l'estut treire,&#xD;
que ne puet pas grant esforz feire&#xD;
an bataille ne an assaut&#xD;
chevaliers cui s'espee faut.&#xD;
Erec l'anchauce, et cil li prie&#xD;
por Deu qu'il ne l'ocie mie :&#xD;
 Merci ! fet il, frans chevaliers ;&#xD;
ne soies vers moi fel ne fiers :&#xD;
des que m'espee m'est faillie,&#xD;
la force avez et la baillie&#xD;
de moi ocirre ou de vif prandre,&#xD;
que n'ai don me puisse desfandre. &#xD;
Erec respont :  Quant tu me pries,&#xD;
oltreemant vuel que tu dies&#xD;
que tu es oltrez et conquis ;&#xD;
puis ne seras par moi requis,&#xD;
se tu te mez an ma menaie. &#xD;
Et cil del dire se delaie.&#xD;
Quant Erec le vit delaier,&#xD;
por lui fere plus esmaier&#xD;
li ra une anva?e fete :&#xD;
sore li cort espee trete,&#xD;
et cil dit, qui fu esmaiez :&#xD;
 Merci ! sire, conquis m'aiez,&#xD;
des qu'altremant estre ne puet. &#xD;
Et cil respont :  Plus i estuet,&#xD;
qu'a tant n'an iroiz vos pas quites :&#xD;
vostre estre et vostre non me dites,&#xD;
et je vos redirai le mien. &#xD;
 Sire, fet il, mout dites bien :&#xD;
je sui de ceste terre rois,&#xD;
mi home lige sont Irois,&#xD;
n'i a nul ne soit mes rantiz ;&#xD;
et j'ai non Guivrez li Petiz ;&#xD;
assez sui riches et puissanz,&#xD;
qu'an ceste terre, de toz sanz,&#xD;
n'a baron qui a moi marchisse,&#xD;
qui de mon comandemant isse&#xD;
et mon pleisir ne face tot ;&#xD;
je n'ai veisin qui ne me dot,&#xD;
tant se face orguellex ne cointes ;&#xD;
mout voldroie estre vostre acointes&#xD;
et vostre amis d'or en avant. &#xD;
Erec respont :  Je me revant&#xD;
que je sui assez gentix hom :&#xD;
Erec, filz le roi Lac, ai non.&#xD;
Rois est mes peres d'Estre-Gales ;&#xD;
riches citez et beles sales&#xD;
et forz chastiax a mout mes peres,&#xD;
plus n'en a rois ne empereres,&#xD;
fors li rois Artus seulemant :&#xD;
celui an ost je voiremant,&#xD;
car a lui nus ne s'aparoille. &#xD;
Quant Guivrez l'ot, mout s'an mervoille,&#xD;
et dist :  Sire, grant mervoille oi ;&#xD;
onques de rien tel joie n'oi&#xD;
con j'ai de vostre conuissance ;&#xD;
avoir poez tele fiance&#xD;
en ma terre et an mon avoir&#xD;
que ja tant n'i voldroiz manoir&#xD;
que mout ne vos face enorer.&#xD;
Ja tant n'i voldroiz demorer&#xD;
que desor moi ne soiez sire.&#xD;
Andui avons mestier de mire,&#xD;
et j'ai ci pres .i. mien recet,&#xD;
n'i a pas .vi. liues ne set ;&#xD;
la vos voel avoec moi mener,&#xD;
si ferons noz plaies sener. &#xD;
Erec respont :  Boen gr vos sai&#xD;
de ce qu'o? dire vos ai ;&#xD;
n'i irai pas, vostre merci,&#xD;
mes itant solemant vos pri&#xD;
que se nus besoinz m'avenoit&#xD;
et la novele a vos venoit&#xD;
que j'esse mestier d'ae,&#xD;
adonc ne m'obliessiez mie. &#xD;
-Sire, fet il, je vos plevis&#xD;
que ja tant con je soie vis,&#xD;
n'avroiz de mon secors mestier&#xD;
que tantost ne vos vaigne aidier&#xD;
a quanque je porrai mander.&#xD;
-Ja plus ne vos quier demander,&#xD;
fet Erec, mout m'avez promis ;&#xD;
mes sire estes et mes amis,&#xD;
se l'uevre est tex con la parole. &#xD;
Li uns l'autre beise et acole ;&#xD;
onques de si dure bataille&#xD;
ne fu si dolce dessevraille,&#xD;
que par amor et par franchise&#xD;
chascuns, des panz de sa chemise,&#xD;
trancha bandes longues et lees,&#xD;
s'ont lor plaies antrebandees.&#xD;
Quant il se sont antreband?,&#xD;
a Deu s'antre sont comand?.&#xD;
Departi sont an tel meniere :&#xD;
seus s'an revet Guivrez arriere ;&#xD;
Erec a son chemin retret,&#xD;
qui grant mestier est d'antret&#xD;
por ses plaies medeciner.&#xD;
Einz ne fina de cheminer&#xD;
tant qu'il vindrent an une plaigne&#xD;
lez une haute forest plaigne&#xD;
de cers, de biches et de dains,&#xD;
et de chevriax et de farains&#xD;
et de tote autre salvagine.&#xD;
Li rois Artus et la re?ne&#xD;
et de ses barons li meillor&#xD;
i estoient venu le jor.&#xD;
An la forest voloit li rois&#xD;
demorer .iiii. jorz ou trois&#xD;
por lui deduire et deporter ;&#xD;
si ot comand? aporter&#xD;
tantes et pavellons et trez.&#xD;
El tref le roi estoit antrez&#xD;
messire Gauvains toz lassez,&#xD;
qui chevalchi? avoit assez.&#xD;
Devant son tref estoit uns charmes,&#xD;
la ot .i. escu de ses armes&#xD;
pandu, et sa lance de fresne&#xD;
a une branche par la resne,&#xD;
et le gringalet aresn?,&#xD;
la sele mise et anfren?.&#xD;
Tant estut iluec li chevax&#xD;
que Keus i vint li seneschax.&#xD;
Cele part vint grant alere ;&#xD;
prist le cheval et monta sus,&#xD;
onques ne li contredist nus.&#xD;
La lance et l'escu prist apr?s&#xD;
qui sor l'arbre estoit iqui pres.&#xD;
Galopant sor le gringalet&#xD;
s'an aloit Keus tot un valet,&#xD;
tant que par avanture avint&#xD;
qu'Erec a l'ancontre li vint.&#xD;
Erec conut le seneschal&#xD;
et les armes et le cheval ;&#xD;
mes Keus pas lui ne reconut,&#xD;
car a ses armes ne parut&#xD;
nule veraie conuissance :&#xD;
tant cos d'espees et de lance&#xD;
Et la dame par grant veidie,&#xD;
por ce qu'ele ne voloit mie&#xD;
qu'il la conest ne vest ,&#xD;
ausi con s'ele le fe?st&#xD;
por le chaut ou por la poldriere,&#xD;
mist sa guinple devant sa chiere.&#xD;
Keus vint avant plus que le pas&#xD;
et prist Erec en es le pas&#xD;
par les resnes sanz saluer ;&#xD;
einz qu'il le lessast remuer&#xD;
li demanda par son orguel :&#xD;
 Chevaliers, fet il, savoir vuel&#xD;
qui vos estes et d'ou venez.&#xD;
-Fos estes quant vos me tenez,&#xD;
fet Erec ; nel savroiz enuit. &#xD;
Et cil respont :  Ne vos enuit,&#xD;
que por vostre bien le demant :&#xD;
je voi et sai certainnemant&#xD;
que bleciez estes et navrez.&#xD;
Anquenuit mon ostel prenez :&#xD;
se vos volez o moi venir,&#xD;
je vos ferai mout chier tenir&#xD;
et enorer et aeisier,&#xD;
car de repos avez mestier.&#xD;
Li rois Artus et la re?ne&#xD;
est ci pres en une gaudine,&#xD;
de trez et de tantes logi?.&#xD;
En boene foi le vos lo gi?&#xD;
que vos veigniez avoeques moi&#xD;
veoir la re?ne et le roi,&#xD;
qui de vos grant joie feront&#xD;
et grant enor vos porteront. &#xD;
Erec respont :  Vos dites bien ;&#xD;
n'i iroie por nule rien.&#xD;
Ne savez mie mon besoing ;&#xD;
ancor m'estuet aler plus loing.&#xD;
Lessiez m'aler, car trop demor ;&#xD;
assez i a encor del jor. &#xD;
Keus respont :  Grant folie dites,&#xD;
qui del venir vos escondites.&#xD;
Espoir vos an repantiroiz,&#xD;
car je cuit que vos i vanroiz&#xD;
andui, et vos et vostre fame,&#xD;
si con li prestres va au sane,&#xD;
ou volantiers ou a enviz.&#xD;
Anquenuit seroiz mal serviz ;&#xD;
venez an tost, car je vos praing. &#xD;
De ce ot Erec grant desdaing.&#xD;
 Vasax, fet il, folie feites,&#xD;
qui par force apr?s vos me treites.&#xD;
Sanz desfiance m'avez pris ;&#xD;
je di que vos avez mespris,&#xD;
car toz sers estre cuidoie,&#xD;
de rien vers vos ne me gardoie. &#xD;
Lors met a l'espee la main&#xD;
et dit :  Vasax, lessiez mon frain !&#xD;
Traiez vos la ! Je vos tieng mout&#xD;
por orgueilleus et por estout.&#xD;
Se apr?s vos plus me sachiez,&#xD;
je vos ferrai, bien le sachiez.&#xD;
Leissiez m'aler ! Et cil le leisse ;&#xD;
el champ plus d'un arpant s'esleisse,&#xD;
puis retorne, si le desfie&#xD;
com hom plains de grant felenie.&#xD;
Li uns contre l'autre ganchist,&#xD;
mes Erec de tant se franchist,&#xD;
por ce que il desarmez iere ;&#xD;
de sa lance torna desriere&#xD;
le fer, et l'arestuel devant.&#xD;
Tel cop li done neporquant&#xD;
an son escu tot el plus emple&#xD;
que hurter li fist a la temple&#xD;
et que le braz au piz li serre ;&#xD;
tot estandu le porte a terre.&#xD;
Puis vient au destrier, si le prant ;&#xD;
Enyde par le frain le rant.&#xD;
Mener l'en vost, mes cil li prie,&#xD;
qui mout sot de losangerie,&#xD;
que par franchise li randist ;&#xD;
mout bel le losange et blandist.&#xD;
 Vasax, fet il, se Dex me gart,&#xD;
an ce destrier je n'i ai part,&#xD;
einz est au chevalier del monde&#xD;
an cui graindre proesce abonde,&#xD;
monseignor Gauvain le hardi.&#xD;
Tant de la soe part vos di&#xD;
que son destrier li anvoiez&#xD;
por ce que enor i aiez ;&#xD;
mout feroiz que frans et que sages&#xD;
et ge serai vostre mesages. &#xD;
Erec respont :  Vasax, prenez&#xD;
le cheval, si l'en remenez :&#xD;
des qu'il est monseignor Gauvain,&#xD;
n'est mie droiz que je l'en main. &#xD;
Keus prant le cheval, si remonte ;&#xD;
au tref le roi vient, si li conte&#xD;
le voir, que rien ne l'an cela.&#xD;
Et li rois Gauvain apela :&#xD;
 Biax nis Gauvain, ce dit li rois,&#xD;
s'onques fustes frans ne cortois,&#xD;
alez apr?s isnelemant ;&#xD;
demandez amiablemant&#xD;
de son estre et de son afeire&#xD;
et, se vos le poez atreire&#xD;
tant que avoec vos l'ameigniez,&#xD;
gardez ja ne vos an feigniez. &#xD;
Gauvains monte an son gringalet,&#xD;
apr?s le sivent dui vaslet ;&#xD;
Gauvains le salue et il lui ;&#xD;
salu? se sont amedui ;&#xD;
puis li dist messire Gauvains,&#xD;
qui de grant franchise estoit plains :&#xD;
 Sire, fet il, a vos m'anvoie&#xD;
li rois Artus an ceste voie ;&#xD;
la re?ne et li rois vos mandent&#xD;
saluz, et pr?ent et comandent&#xD;
qu'avoec ax vos venez deduire :&#xD;
eidier vos vuelent, non pas nuire,&#xD;
et il ne sont pas loing de ci. &#xD;
Erec respont :  Mout an merci&#xD;
le roi et la re?ne ansanble,&#xD;
et vos qui estes, ce me sanble,&#xD;
deboneire et bien afeitiez.&#xD;
Je ne sui mie bien heitiez,&#xD;
einz sui navrez dedanz le cors,&#xD;
et neporquant ja n'istrai hors&#xD;
de mon chemin por ostel prendre.&#xD;
Ne vos i covient plus atendre ;&#xD;
ostre merci, ralez vos an. &#xD;
Gauvains estoit de mout grant san ;&#xD;
arrieres se tret et consoille&#xD;
a un des vaslez an l'oroille&#xD;
que tost aille dire le roi&#xD;
que il preigne prochain conroi&#xD;
de ses trez destendre et abatre,&#xD;
et veigne .iii. liues ou catre&#xD;
devant ax enmi le chemin&#xD;
tandre les aucubes de lin.&#xD;
 Iluec l'estuet enuit logier,&#xD;
s'il vialt conoistre et herbergier&#xD;
le meillor chevalier por voir&#xD;
c'onques ve?st, au mien espoir,&#xD;
qu'il ne vialt por un ne por el&#xD;
guerpir sa voie por ostel. &#xD;
Cil s'an vet ; son message a dit.&#xD;
Destandre fet sanz nul respit&#xD;
li rois ses trez ; destandu sont ;&#xD;
les somiers chargent, si s'an vont.&#xD;
Sor l'aubagu monta li rois,&#xD;
sor .i. blanc palefroi norrois&#xD;
remonta la re?ne apr?s.&#xD;
Messire Gauvains tot ad?s&#xD;
ne finoit d'Erec delaier&#xD;
et cil li dist :  Plus alai hier&#xD;
asez que je ne ferai hui.&#xD;
Sire, vos me feites enui ;&#xD;
lessiez m'aler. De ma jornee&#xD;
m'avez grant masse destorbee. &#xD;
Et messire Gauvains li dit :&#xD;
 Encor voel aler .i. petit&#xD;
avoeques vos, ne vos enuit,&#xD;
car grant piece a jusqu'a la nuit. &#xD;
Tant ont a parler entandu&#xD;
que tuit li tref furent tandu&#xD;
devant aus, et Erec les voit ;&#xD;
herbergiez est, bien l'apar?oit.&#xD;
 Ha ! fet il, Gauvain, ha !&#xD;
vostres granz sans m'a esbahi ;&#xD;
par grant san m'avez retenu.&#xD;
Des que ore est si avenu,&#xD;
mon non vos dirai or endroit,&#xD;
li celers rien ne m'i vaudroit :&#xD;
je sui Erec, qui fui jadis&#xD;
vostre conpainz et vostre amis. &#xD;
Gauvains l'ot, acoler le va ;&#xD;
son hiaume amont li sozleva&#xD;
et la ventaille li deslace ;&#xD;
de joie l'acole et anbrace,&#xD;
et Erec lui de l'autre part.&#xD;
Atant Gauvains de lui se part&#xD;
et dist :  Sire, ceste novele&#xD;
sera ja mon seignor mout bele ;&#xD;
liez en iert ma dame et mes sire&#xD;
et je lor irai avant dire.&#xD;
Mes ein?ois m'estuet anbracier&#xD;
et conjo?r et solacier&#xD;
ma dame Enyde, vostre fame ;&#xD;
de li veoir a mout ma dame&#xD;
la re?ne grant desirrier,&#xD;
encor parler l'en o? hier. ?&#xD;
Gauvains tantost lez li se tret,&#xD;
si li demande qu'ele fet,&#xD;
se ele est bien sainne et heitie ;&#xD;
cele respont com afeitiee :&#xD;
 Sire, mal ne dolor n'esse&#xD;
se an grant dotance ne fusse&#xD;
de mon seignor ; mes ce m'esmaie&#xD;
qu'il n'a gueires manbre sanz plaie. &#xD;
Gauvains respont :  Moi poise mout.&#xD;
Il apert mout bien a son vout,&#xD;
qu'il a pale et descolor? ;&#xD;
et g'en esse asez plor&#xD;
quant ge le vi si pale et taint,&#xD;
mes la joie le duel estaint,&#xD;
car de lui tel joie me vint&#xD;
que de nul duel ne me sovint.&#xD;
Or venez petite anblere ;&#xD;
dire la re?ne et le roi&#xD;
que vos venez ci apr?s moi.&#xD;
Bien sai qu'amedui en avront&#xD;
grant joie quant il le savront. &#xD;
Lors s'an part ; au tref le roi vient.&#xD;
 Sire, fet il, or vos covient&#xD;
joie feire, vos et ma dame,&#xD;
que ci vient Erec et sa fame. &#xD;
Li rois de joie saut an piez.&#xD;
 Certes, fet il, mout an sui liez ;&#xD;
ne po?sse novele o?r&#xD;
qui tant me fe?st resjo?r. ?&#xD;
Tantost li rois ist de son tr? ;&#xD;
mout ont Erec pres ancontr?.&#xD;
Quant Erec voit le roi venant,&#xD;
a terre descent maintenant&#xD;
et Enyde rest descendue.&#xD;
Li rois les acole et salue,&#xD;
et la re?ne dolcemant&#xD;
les beise et acole ausimant ;&#xD;
n'i a nul qui joie n'en face.&#xD;
Iluec me?smes an la place&#xD;
li ont ses armes desvestues ;&#xD;
et quant ses plaies ont vees,&#xD;
si retorne lor joie en ire&#xD;
et le roi et tot son enpire.&#xD;
Puis fet aporter .i. antret&#xD;
que Morgue sa suer avoit fet.&#xD;
Li antrez ert de tel vertu,&#xD;
que Morganz ot don? Artu,&#xD;
que la plaie qui an est ointe,&#xD;
ou soit sor nerf ou soit sor jointe,&#xD;
ne faussist qu'an une semainne&#xD;
ne fust tote senee et sainne,&#xD;
mes que le jor une foiee&#xD;
fust de l'antret apareilliee.&#xD;
L'antret ont Erec aport?,&#xD;
qui mout a le roi confort?.&#xD;
Quant ses plaies orent bandees,&#xD;
l'antret mis sus, et relavees,&#xD;
li rois lui et Enyde an mainne&#xD;
en la soe chanbre demainne,&#xD;
et dist que por la soe amor&#xD;
vialt an la forest a sejor&#xD;
sejorner .xv. jorz toz plains,&#xD;
tant que toz soit gariz et sains.&#xD;
Erec de ce le roi mercie,&#xD;
et li dist :  Sire, je n'ai mie&#xD;
plaie de coi je tant me duelle&#xD;
que ma voie lessier an vuelle.&#xD;
Retenir ne me porroit nus ;&#xD;
demain, ja ne tardera plus,&#xD;
m'an voldrai par matin aler,&#xD;
lors que le jor verrai lever. &#xD;
Li rois en a lev? le chief&#xD;
et dist :  Ci a mout grant meschief&#xD;
quant vos remenoir ne volez ;&#xD;
je sai bien que mout vos dolez.&#xD;
Remenez, si feroiz que sages,&#xD;
car il sera trop granz domages&#xD;
se vos an ces forez morez.&#xD;
Biax dolz amis, car remenez&#xD;
tant que vos soiez respassez. &#xD;
Erec respont :  Or est assez.&#xD;
Je ai si ceste chose anprise&#xD;
ne remanroie en nule guise.&#xD;
Or lessiez la parole ester,&#xD;
et si comandez aprester&#xD;
le souper et les tables metre. &#xD;
Li vaslet s'an vont antremetre.&#xD;
Ce fu un samedi a nuit&#xD;
qu'il mangierent poissons et fruit,&#xD;
luz et perches, saumons et truites,&#xD;
et puis poires crues et cuites.&#xD;
Apr?s souper ne tardent gaire,&#xD;
comandent les napes a traire.&#xD;
Li rois avoit Erec mout chier ;&#xD;
an .i. lit le fist seul couchier :&#xD;
ne vost qu'avoec lui se couchast&#xD;
nus qui ses plaies atochast ;&#xD;
cele nuit fu bien ostelez.&#xD;
An une chanbre par delez,&#xD;
Enyde avoeques la re?ne,&#xD;
sor un grant covertor d'ermine,&#xD;
s'andormirent a grant repos&#xD;
tant que li matins est esclos.&#xD;
L'andemain lu?s que il ajorne,&#xD;
Erec se lieve et si s'atorne ;&#xD;
ses chevax comande anseler&#xD;
et fet ses armes aporter.&#xD;
Vaslet corent, si li aportent.&#xD;
Ancor de remenoir l'enortent&#xD;
li rois et tuit li chevalier ;&#xD;
mes proiere n'i a mestier,&#xD;
que por rien ne vost demorer.&#xD;
Lors les ve?ssiez toz plorer&#xD;
et demener un duel si fort&#xD;
con s'il le ve?ssent ja mort.&#xD;
Erec s'arme, Enyde se lieve ;&#xD;
au departir a toz mout grieve,&#xD;
que ja mes reveoir nes cuident.&#xD;
Tuit apr?s aus lor tantes vuident ;&#xD;
por lor chevax font anvoier&#xD;
por ax conduire et convoier.&#xD;
Erec lor dit :  Ne vos poist pas :&#xD;
ja avoec moi n'iroiz un pas ;&#xD;
les voz granz merciz, remenez. &#xD;
Ses chevax li fu amenez&#xD;
et il monte sanz demorance ;&#xD;
son escu a pris et sa lance.&#xD;
Si les comande toz a D?&#xD;
et il i ront lui comand?.&#xD;
Enyde monte, si s'an vont.&#xD;
An une forest antr? sont ;&#xD;
jusque vers prime ne finerent,&#xD;
par la forest tant cheminerent&#xD;
qu'il o?rent crier mout loing&#xD;
une pucele a grant besoing.&#xD;
Erec a entandu le cri ;&#xD;
bien apar?ut, quant il l'o?,&#xD;
que la voiz de dolor estoit&#xD;
et de secors mestier avoit.&#xD;
Tot maintenant Enyde apele :&#xD;
 Dame, fet il, une pucele&#xD;
va par ce bois formant criant ;&#xD;
ele a, par le mien esciant,&#xD;
mestier d'a?e et de secors.&#xD;
Cele part voel aler le cors,&#xD;
si savrai quel besoing ele a ;&#xD;
descendez ci, et g'irai la,&#xD;
ci m'atandez andemantiers.&#xD;
-Sire, fet ele, volantiers. &#xD;
Seule la leisse et seus s'an va,&#xD;
tant que la pucele trova&#xD;
qui par le bois aloit criant&#xD;
por son ami que dui jaiant&#xD;
avoient pris, si l'an menoient ;&#xD;
vilainnemant le demenoient.&#xD;
La pucele s'aloit tirant&#xD;
et ses dras trestoz desirant&#xD;
et sa tandre face vermoille.&#xD;
Erec la voit, si s'an mervoille&#xD;
et prie li qu'ele li die&#xD;
por coi si formant plore et crie.&#xD;
La pucele plore et soupire ;&#xD;
an sopirant li respont :  Sire,&#xD;
n'est mervoille se je faz duel,&#xD;
car morte seroie, mon vuel.&#xD;
Je n'aim ma vie ne ne pris,&#xD;
car mon ami an mainnent pris&#xD;
dui jaiant felon et cruel&#xD;
qui sont si anemi mortel.&#xD;
Dex ! que ferai, lasse, cheitive,&#xD;
del meillor chevalier qui vive,&#xD;
del plus franc et del plus gentil ? &#xD;
Or est Erec an grant peril ;&#xD;
ancui le feront a grant tort&#xD;
morir de mout vilainne mort.&#xD;
 Frans chevaliers, por Deu te pri&#xD;
que tu secores mon ami,&#xD;
se tu onques le puez secorre ;&#xD;
ne t'estovra gueres loing corre,&#xD;
ancor sont il de ci mout pres.&#xD;
-Dameisele, g'irai apr?s,&#xD;
fet Erec, quant vos m'an proiez,&#xD;
et tote sere soiez&#xD;
que tot mon pooir an ferai :&#xD;
ou avoec lui pris esterai&#xD;
ou jel vos randrai a delivre.&#xD;
Se li jaiant le leissent vivre&#xD;
tant que je les puisse trover,&#xD;
bien me cuit a ax esprover.&#xD;
-Frans chevaliers, fet la pucele,&#xD;
toz jorz seroie vostre ancele&#xD;
se vos mon ami me randez.&#xD;
A Deu soiez vos comandez.&#xD;
Hastez vos, la vostre merci.&#xD;
-Quel part an vont? -Sire, par ci,&#xD;
vez ci la voie et les escloz. &#xD;
Lors s'est Erec mis es galoz,&#xD;
se li dist que iluec l'atande.&#xD;
La pucele a Deu le comande&#xD;
et prie Deu mout dolcemant&#xD;
que il par son comandemant&#xD;
li doint force de desconfire&#xD;
ces qui vers son ami ont ire.&#xD;
Erec s'an vet tote la trace,&#xD;
a esperon les jaianz chace.&#xD;
einz que del bois par fussent hors.&#xD;
Le chevalier vit an pur cors,&#xD;
deschauz et nu sor .i. roncin,&#xD;
con s'il fust pris a larrecin,&#xD;
les mains liees et les piez.&#xD;
Li jaiant n'avoient espiez,&#xD;
escuz n'espees esmolues&#xD;
ne lances, einz orent ma?ues ;&#xD;
escorgiees andui tenoient.&#xD;
Tant feru et batu l'avoient&#xD;
que ja li avoient del dos&#xD;
la char ronpue jusqu'as os ;&#xD;
par les costez et par les flans&#xD;
li coroit contreval li sans&#xD;
si que li roncins estoit toz&#xD;
an sanc jusqu'au vantre desoz.&#xD;
Et Erec vint apr?s toz seus,&#xD;
mout dolanz et mout angoisseus&#xD;
del chevalier quant il le vit&#xD;
demener a si grant despit.&#xD;
Antre .ii. bois, an une lande,&#xD;
les a atainz, si lor demande :&#xD;
 Seignor, fet il, por quel forfet,&#xD;
feites a cest home tel let,&#xD;
qui come larron l'an menez?&#xD;
Trop laidemant le demenez :&#xD;
ausi le menez par sanblant&#xD;
con se il fust repris anblant.&#xD;
Grant viltance est de chevalier&#xD;
nu despoillier et puis lier&#xD;
et batre si vilainnemant ;&#xD;
randez le moi, jel vos demant,&#xD;
par franchise et par corteisie ;&#xD;
par force nel demant je mie.&#xD;
-Vasax, font il, a vos que tient?&#xD;
De mout grant folie vos vient&#xD;
quant vos rien nos an demandez.&#xD;
S'il vos poise, si l'amandez. &#xD;
Erec respont :  Por voir m'an poise.&#xD;
Ne l'an manroiz huim?s sanz noise ;&#xD;
quant vos bandon m'an avez fait,&#xD;
qui le porra avoir, si l'ait.&#xD;
Traiez vos la, je vos desfi :&#xD;
ne l'an manroiz avant de ci&#xD;
qu'ain?ois n'i ait departiz cos.&#xD;
-Vasax, font il, vos estes fos&#xD;
quant a nos vos volez conbatre.&#xD;
Se vos estiez or tel quatre,&#xD;
n'avreiez vos force vers nos&#xD;
ne c'uns aigniax antre .ii. los.&#xD;
-Ne sai qu'an iert, Erec respont.&#xD;
Se li ciax chiet et terre font,&#xD;
dons sera prise mainte aloe ;&#xD;
tex vaut petit qui mout se loe.&#xD;
Gardez vos, car je vos requier. &#xD;
Li jaiant furent fort et fier,&#xD;
et tindrent an lor mains serrees&#xD;
les ma?ues granz et quarrees.&#xD;
Erec lor vint lance sor fautre ;&#xD;
ne redote ne l'un ne l'autre&#xD;
por menace ne por orguel ;&#xD;
einz fiert le premerain an l'uel&#xD;
si parmi outre le cervel&#xD;
que d'autre part le haterel&#xD;
li sans et la cervele an saut ;&#xD;
et cil chiet morz, li cuers li faut.&#xD;
Quant li autres vit celui mort,&#xD;
s'il l'an pesa, n'ot mie tort ;&#xD;
par mautalant vangier le va.&#xD;
La ma?ue a .ii. mains leva&#xD;
et cuide ferir a droiture&#xD;
parmi le chief sanz coverture.&#xD;
Mes Erec le cop apar?ut&#xD;
et sor son escu le re?ut ;&#xD;
tel cop neporquant li dona&#xD;
li jaianz que tot l'estona&#xD;
et par po que jus del destrier&#xD;
nel fist a terre trebuchier.&#xD;
Erec de son escu se cuevre,&#xD;
et li jaianz son cop recuevre&#xD;
et cuide ferir de rechief&#xD;
a delivre parmi le chief.&#xD;
Mes Erec tint l'espee trete ;&#xD;
une anva?e li a fete&#xD;
don li jaianz fu mal serviz ;&#xD;
si le fiert parmi la cerviz&#xD;
que desi es ar?ons le fant,&#xD;
la boele a terre an espant,&#xD;
et li cors chiet toz estanduz,&#xD;
qui fu an .ii. mitiez fanduz.&#xD;
Li chevaliers de joie plore,&#xD;
et reclainme Deu et aore,&#xD;
qui secors anvoi? li a.&#xD;
Atant Erec le deslia,&#xD;
sel fist vestir et atorner&#xD;
et sor un des chevax monter,&#xD;
l'autre li fist mener an destre ;&#xD;
si li demande de son estre.&#xD;
Et cil li dist :  Frans chevaliers,&#xD;
tu es mes sire droituriers ;&#xD;
mon seignor vuel feire de toi,&#xD;
et par reison faire le doi,&#xD;
que tu m'as sauvee la vie ;&#xD;
l'ame me fust del cors partie&#xD;
a grief tormant et a martire.&#xD;
Quiex avanture, biax dolz sire,&#xD;
por Deu t'a ci a moi tramis,&#xD;
que des mains a mes anemis&#xD;
m'as ost? par ton vaselage?&#xD;
Sire, je te voel fere homage :&#xD;
toz jorz mes avoec vos irai,&#xD;
con mon seignor vos servirai. &#xD;
Erec le vit antalant?&#xD;
de lui servir a volant?&#xD;
se il po?st an nule guise,&#xD;
et dist :  Amis, vostre servise&#xD;
ne vuel je pas de vos avoir,&#xD;
mes ce devez vos bien savoir&#xD;
que je ving ?a an vostre a?e&#xD;
por la proiere a vostre amie&#xD;
qu'an ce bois trovai mout dolante ;&#xD;
por vos se conplaint et demante&#xD;
et mout en a son cuer dolant.&#xD;
De vos li vuel fere presant :&#xD;
s'a lui rasanbl? vos avoie,&#xD;
puis tandroie toz seus ma voie,&#xD;
qu'avoec moi n'an iroiz vos mie ;&#xD;
n'ai soing de vostre conpaignie,&#xD;
mes vostre non savoir desir.&#xD;
-Sire, fet il, vostre pleisir.&#xD;
Quant vos mon non savoir volez&#xD;
ne vos doit pas estre celez.&#xD;
-Se me volez rien enorer,&#xD;
dons alez tost sanz demorer&#xD;
a mon seignor le roi Artu,&#xD;
qui chace a mout tres grant vertu&#xD;
an ceste forest de de?a,&#xD;
et, mien esciant, jusque la&#xD;
n'a mie cinc liues petites.&#xD;
Alez i tost et se li dites&#xD;
qu'a lui vos anvoie et presante&#xD;
cil qu'il hersoir dedanz sa tante&#xD;
re?ut a joie et herberja,&#xD;
et gardez ne li celez ja&#xD;
de quel poinne je ai mis hors&#xD;
et vostre amie et vostre cors.&#xD;
Je sui a la cort mout amez :&#xD;
se de par moi vos reclamez,&#xD;
servise et enor me feroiz.&#xD;
La, qui je sui demanderoiz,&#xD;
nel poez savoir autremant.&#xD;
-Sire, vostre comandemant,&#xD;
fet Cadoc, voel je faire tot.&#xD;
Ja mar an seroiz an redot&#xD;
que je mout volantiers n'i aille ;&#xD;
la verit? de la bataille,&#xD;
si con l'avez faite por moi,&#xD;
conterai ge tres bien au roi. &#xD;
Ensi parlant la voie tindrent&#xD;
tant que a la pucele vindrent,&#xD;
la ou Erec lessiee l'ot.&#xD;
La pucele mout s'an esjot&#xD;
quant son ami revenir voit,&#xD;
que ja mes veoir ne cuidoit.&#xD;
Erec par la main li presante&#xD;
et dist :  Ne soiez pas dolante,&#xD;
dameisele, veez vos ci&#xD;
tot li? et joiant vostre ami. ?&#xD;
Cele respont par grant savoir :&#xD;
 Sire, bien nos devez avoir&#xD;
an.ii. conquis et moi et lui ;&#xD;
vostre devons estre anbedui&#xD;
por vos servir et enorer.&#xD;
Mes qui porroit guerredoner&#xD;
ceste desserte nes demie? &#xD;
Erec respont :  Ma douce amie,&#xD;
nul guerredon ne vos demant ;&#xD;
amedeus a Deu vos comant,&#xD;
que trop cuit avoir demor?. ?&#xD;
Lors a son cheval trestorn?,&#xD;
si s'an va plus tost que il puet.&#xD;
Cadoc de Cabruel s'esmuet&#xD;
d'autre part, il et sa pucele ;&#xD;
s'a recontee la novele&#xD;
le roi Artus et la re?ne.&#xD;
Erec tote voie ne fine&#xD;
de chevalchier a grant esploit&#xD;
la ou Enyde l'atandoit,&#xD;
qui puis ot e grant deshet,&#xD;
qu'ele cuidoit tot antreset&#xD;
qu'il l'est lessiee del tot.&#xD;
Et il restoit an grant redot&#xD;
qu'aucuns ne l'an est menee,&#xD;
qui l'est a sa loi tornee ;&#xD;
si se hastoit mout del retor.&#xD;
Mes la chalors qu'il ot le jor&#xD;
et les armes tant li greverent&#xD;
que ses plaies li escreverent&#xD;
et totes ses bandes tranchierent ;&#xD;
onques ses plaies n'estanchierent&#xD;
tant que il vint au leu tot droit&#xD;
la ou Enyde l'atandoit.&#xD;
Cele le vit, grant joie en ot ;&#xD;
mes ele n'apar?ut ne sot&#xD;
la dolor dom il se plaignoit,&#xD;
car toz ses cors an sanc baignoit&#xD;
et li cuers faillant li aloit.&#xD;
A .i. tertre qu'il avaloit,&#xD;
che? toz a un fes aval&#xD;
jusque sor le col del cheval ;&#xD;
si com il relever cuida,&#xD;
la sele et les ar?ons vuida&#xD;
et chiet pasmez con s'il fust morz.&#xD;
Lors coman?a li diax si forz&#xD;
qant Enyde che le vit ;&#xD;
mout li poise quant ele vit,&#xD;
et cort vers li si come cele&#xD;
qui sa dolor mie ne cele.&#xD;
An haut s'escrie et tort ses poinz ;&#xD;
de robe ne li remest poinz&#xD;
devant le piz a dessirier ;&#xD;
ses chevox prist a arachier&#xD;
et sa tandre face desire.&#xD;
 Ha ! Dex, fet ele, biax dolz sire,&#xD;
por coi me leisses tu tant vivre?&#xD;
Morz, car m'oci, si t'an delivre! &#xD;
A cest mot sor le cors se pasme.&#xD;
Au revenir formant se blasme :&#xD;
 Ha ! fet ele, dolante Enyde,&#xD;
de mon seignor sui omecide,&#xD;
par ma folie l'ai ocis :&#xD;
ancor fust or mes sires vis&#xD;
se ge, come outrageuse et fole,&#xD;
n'esse dite la parole&#xD;
por coi mes sires ?a s'esmut.&#xD;
Ainz boens teisirs home ne nut,&#xD;
mes parlests nuist mainte foiee ;&#xD;
ceste chose ai bien essaiee&#xD;
et esprovee an mainte guise. &#xD;
Devant son seignor s'est assise&#xD;
et met sor ses genouz son chief ;&#xD;
son duel comance de rechief :&#xD;
 Ha ! sire, con mar i fus!&#xD;
A toi ne s'apareilloit nus,&#xD;
qu'an toi s'estoit Biautez miree,&#xD;
proesce s'i ert esprovee,&#xD;
savoirs t'avoit son cuer don?,&#xD;
largesce t'avoit coron?,&#xD;
cele sanz cui nus n'a grant pris.&#xD;
Mes qu'ai ge dit ?Trop ai mespris,&#xD;
la mortel parole antoschiee&#xD;
qui me doit estre reprochiee ;&#xD;
et je requenuis et otroi&#xD;
que nus n'i a corpes fors moi,&#xD;
je seule an doi estre blasmee. &#xD;
Lors rechiet a terre pasmee,&#xD;
et quant ele releva sus,&#xD;
si se rescrie plus et plus :&#xD;
 Dex! que ferai? por coi vif tant?&#xD;
La morz que demore, qu'atant,&#xD;
qui ne me prant sanz nul respit?&#xD;
Trop m'a la morz an grant despit&#xD;
quant ele ocirre ne me daigne ;&#xD;
moi me?smes estuet que praigne&#xD;
la vangence de mon forfait :&#xD;
ensi morrai, mau gr? en ait&#xD;
la morz qui ne me vialt haidier.&#xD;
Ne puis morir por souhaidier,&#xD;
ne rien ne m'i vaudroit conplainte :&#xD;
l'espee que mes sire a ceinte&#xD;
doit par reison sa mort vangier ;&#xD;
ja n'an serai mes an dongier&#xD;
n'an proiere ne an souhait. &#xD;
L'espee hors del fuerre a trait,&#xD;
si la comance a esgarder ;&#xD;
Dex la fet un petit tarder,&#xD;
qui plains est de misericorde.&#xD;
Andemantiers qu'ele recorde&#xD;
son duel et sa mesavanture,&#xD;
.i. conte o grant chevalerie,&#xD;
qui mout de loing avoit o?e&#xD;
la dame a haute voiz crier.&#xD;
Dex ne la vost pas oblier,&#xD;
que maintenant se fust ocise&#xD;
se cil ne l'essent sorprise,&#xD;
qui li ont l'espee tolue&#xD;
et arriers el fuerre anbatue.&#xD;
Puis descendi li cuens a terre,&#xD;
si li coman?a a enquerre&#xD;
del chevalier, qu'ele li die&#xD;
s'ele estoit sa fame ou s'amie.&#xD;
 L'un et l'autre, fet ele, sire.&#xD;
Tel duel ai ne vos sai que dire,&#xD;
mes moi poise quant ne sui morte. &#xD;
Et li cuens mout la reconforte :&#xD;
 Dame, fet il, por Deu vos pri&#xD;
de vos me?sme aiez merci :&#xD;
bien est reisons que vos l'aiez ;&#xD;
mes por neant vos esmaiez,&#xD;
qu'ancor porroiz asez valoir.&#xD;
Ne vos metez an nonchaloir ;&#xD;
confortez vos, ce sera sans ;&#xD;
Dex vos fera liee par tans.&#xD;
Vostre biautez, qui tant est fine,&#xD;
bone avanture vos destine,&#xD;
que je vos recevrai a fame,&#xD;
de vos ferai contesse et dame :&#xD;
ce vos doit mout reconforter.&#xD;
Et g'en ferai le cors porter,&#xD;
s'iert mis an terre a grant enor.&#xD;
Lessiez ester vostre dolor,&#xD;
que folemant vos deduiez. &#xD;
Cele respont :  Sire, fuiez !&#xD;
por Deu merci, lessiez m'ester ;&#xD;
ne poez ci rien conquester ;&#xD;
rien qu'an po?st dire ne faire&#xD;
ne me porroit a joie atraire. &#xD;
Atant se trest li cuens arriere,&#xD;
et dist :  Feisons tost une biere&#xD;
sor coi le cors an porterons ;&#xD;
et avoec la dame an manrons&#xD;
tot droit au chastel de Limors.&#xD;
La sera anfo?z li cors,&#xD;
puis voldrai la dame esposer,&#xD;
mes que bien li doie peser,&#xD;
que onques tant bele ne vi&#xD;
ne dame mes tant ne covi :&#xD;
mout sui liez quant trovee l'ai.&#xD;
Or feisons tost et sanz delai&#xD;
une biere chevaleresce ;&#xD;
ne nos soit poinne ne peresce. &#xD;
Li auquant traient les espees ;&#xD;
tost orent .ii. perches colpees&#xD;
et bastons liez a travers ;&#xD;
Erec ont mis sus tot anvers ;&#xD;
si ont .ii. chevax atelez.&#xD;
Enyde chevauchoit delez,&#xD;
qui de son duel fere ne fine ;&#xD;
sovant se pasme et chiet sovine ;&#xD;
li chevalier qui la menoient&#xD;
antre lor braz la retenoient.&#xD;
Si la retienent et confortent ;&#xD;
jusqu'a Limors le cors an portent&#xD;
et mainnent el pal?s le conte.&#xD;
Toz li pueples apr?s aus monte,&#xD;
dames, chevalier et borjois ;&#xD;
enmi la sale, sor un dois,&#xD;
ont le cors mis et estandu,&#xD;
lez lui sa lance et son escu.&#xD;
La sale anpli, granz est la presse ;&#xD;
chascuns de demander s'angresse&#xD;
quiex diax ce est et quiex mervoille.&#xD;
Andemantiers li cuens consoille&#xD;
a ses barons priveemant.&#xD;
 Seignor, fet il, isnelemant&#xD;
voel ceste dame recevoir ;&#xD;
nos poons bien aparcevoir,&#xD;
a ce qu'ele est et bele et sage,&#xD;
qu'ele est de mout gentil lignage ;&#xD;
sa biautez mostre et sa franchise&#xD;
qu'an li seroit bien l'enors mise&#xD;
ou d'un r?aume ou d'un empire.&#xD;
Je ne serai ja de li pire,&#xD;
ein?ois an cuit mout amander.&#xD;
Fetes mon chapelain mander,&#xD;
et vos alez la dame querre ;&#xD;
la miti? de tote ma terre&#xD;
li voldrai doner an doaire&#xD;
s'ele vialt ma volant? faire. ?&#xD;
Lors ont le chapelain mand?,&#xD;
si con li cuens ot comand?,&#xD;
et la dame ront amenee ;&#xD;
si li ont a force donee,&#xD;
car ele mout le refusa ;&#xD;
mes tote voies l'esposa&#xD;
li cuens, qu'ainsi fere li plot.&#xD;
Et quant il esposee l'ot,&#xD;
tot maintenant li conestables&#xD;
fist el pal?s metre les tables&#xD;
et fist le mangier aprester,&#xD;
car tans estoit ja de soper.&#xD;
Apr?s vespres, un jor de mai,&#xD;
estoit Enyde an grant esmai.&#xD;
Onques ses diax ne recessoit,&#xD;
et li cuens auques l'angressoit,&#xD;
par proiere et par menacier,&#xD;
de pes fere et d'esleescier.&#xD;
Et si l'ont sor un faudestuel&#xD;
feite aseoir, outre son vuel ;&#xD;
Vousist ou non, l'i ont asise&#xD;
et devant li la table mise.&#xD;
D'autre part est li cuens asis,&#xD;
qui par un po n'anrage vis&#xD;
quant reconforter ne la puet.&#xD;
 Dame, fet il, il vos estuet&#xD;
cest duel lessier et oblier :&#xD;
mout vos poez an moi fier&#xD;
d'enor et de richesce avoir.&#xD;
Certainnemant poez savoir&#xD;
que por duel nul morz ne revit,&#xD;
n'onques nus avenir nel vit.&#xD;
Sovaigne vos de quel poverte&#xD;
vos est granz granz richesce aoverte :&#xD;
povre estiez, or estes riche ;&#xD;
n'est pas Fortune vers vos chiche,&#xD;
qui tel enor vos a donee&#xD;
c'or seroiz contesse clamee.&#xD;
Voirs est que morz est vostre sire ;&#xD;
se vos en avez duel et ire,&#xD;
cuidiez vos que je m'an mervoil?&#xD;
Nenil. Mes ge vos doing consoil,&#xD;
le meillor que doner vos sai :&#xD;
quant je espousee vos ai,&#xD;
mout vos devez esleescier ;&#xD;
gardez vos de moi correcier :&#xD;
mangiez, quant je vos an semoing !&#xD;
-Sire, fet ele, n'an ai soing.&#xD;
Sire, ja tant con je vivrai,&#xD;
ne mangerai ne ne bevrai&#xD;
se ge ne voi mangier ein?ois&#xD;
mon seignor, qui gist sor ce dois.&#xD;
-Dame, ce ne puet avenir.&#xD;
Por fole vos fetes tenir&#xD;
quant vos si grant folie dites ;&#xD;
vos en avroiz males merites&#xD;
s'uim?s vos an fetes semondre. ?&#xD;
Cele ne li vialt mot respondre,&#xD;
car rien ne prisoit sa menace.&#xD;
Et li cuens la fiert an la face ;&#xD;
ele s'escrie, et li baron&#xD;
an blasment le conte anviron.&#xD;
 Ostez ! sire, font il au conte.&#xD;
Mout devreiez avoir grant honte,&#xD;
qui ceste dame avez ferue&#xD;
por ce que ele ne manjue :&#xD;
trop grant vilenie avez feite.&#xD;
Se ceste dame se desheite&#xD;
por son seignor qu'ele voit mort,&#xD;
nus ne doit dire qu'ele ait tort.&#xD;
-Teisiez vos an tuit! fet li cuens.&#xD;
La dame est moie et je sui suens,&#xD;
si ferai de li mon pleisir. &#xD;
Lors ne se pot cele teisir,&#xD;
einz jure que ja soe n'iert ;&#xD;
et li cuens hauce, si refiert,&#xD;
et cele s'escria an haut :&#xD;
 Ahi ! fet ele, ne me chaut&#xD;
que tu me dies ne ne faces :&#xD;
ne criem tes cos ne tes menaces.&#xD;
Asez me bat, asez me fier :&#xD;
ja tant ne te troverai fier&#xD;
que por toi face plus ne mains,&#xD;
se tu or androit a tes mains&#xD;
me devoies les ialz sachier&#xD;
ou tote vive detranchier. &#xD;
Antre ces diz et ces tan?ons&#xD;
revint Erec de pasmeisons,&#xD;
ausi come hom qui s'esvoille.&#xD;
S'il s'esbahi, ne fu mervoille,&#xD;
des genz qu'il vit anviron lui ;&#xD;
mes grant duel a et grant enui&#xD;
quant la voiz sa fame entandi.&#xD;
Del dois a terre descendi&#xD;
et trait l'espee isnelemant ;&#xD;
ire li done hardemant,&#xD;
et l'amors qu'an sa fame avoit.&#xD;
Cele part cort ou il la voit,&#xD;
et fiert parmi le chief le conte&#xD;
si qu'il l'escervele et esfronte&#xD;
sanz desfiance et sanz parole ;&#xD;
li sans et la cervele an vole.&#xD;
Li chevalier saillent des tables ;&#xD;
tuit cuident que ce soit deables&#xD;
qui leanz soit entr'ax venuz.&#xD;
N'i remaint juenes ne chenuz,&#xD;
car mout furent esmai? tuit ;&#xD;
li uns devant l'autre s'an fuit&#xD;
quanqu'il pueent a grant eslais.&#xD;
Tost orent voidi? le pal?s,&#xD;
et d?ent tuit, et foible et fort :&#xD;
 Fuiez ! Fuiez ! Veez le mort. &#xD;
Mout est granz la presse a l'issue,&#xD;
chascuns de tost fo?r s'arg?e,&#xD;
li uns l'autre anpoint et debote ;&#xD;
cil qui derriers ert an la rote&#xD;
volsist estre el premerain front ;&#xD;
ensi trestuit fuiant s'an vont&#xD;
que li uns n'ose l'autre atandre.&#xD;
Erec corrut son escu prandre,&#xD;
par la guige a son col le pant ;&#xD;
et Enyde la lance prant ;&#xD;
si s'an vienent parmi la cort.&#xD;
N'i a si hardi qui lor tort,&#xD;
car ne cuidoient pas qu'il fust&#xD;
nus hom, qui chacier les dest,&#xD;
mes deables ou enemis,&#xD;
qui dedanz le cors se fust mis.&#xD;
Tuit s'an fuient ; Erec les chace ;&#xD;
et tenoit hors enmi la place&#xD;
uns gar?ons qui voloit mener&#xD;
son cheval a l'aigue abevrer,&#xD;
atorn? de frain et de sele.&#xD;
Ceste avanture li fu bele :&#xD;
Erec vers le cheval s'esleisse,&#xD;
et cil tot maintenant le leisse,&#xD;
car peor ot grant li gar?ons.&#xD;
Erec monte antre les ar?ons,&#xD;
puis se prant Enide a l'estrier&#xD;
et saut sor le col del destrier,&#xD;
si con li comanda et dist&#xD;
Erec, qui sus monter la fist.&#xD;
Li chevax andeus les an porte ;&#xD;
il truevent overte la porte,&#xD;
si s'an vont que nus nes areste.&#xD;
El chastel avoit grant moleste&#xD;
del conte qui estoit ocis ;&#xD;
mes n'i ot nul, tant fust de pris,&#xD;
qui voist apr?s por le vangier.&#xD;
Ocis fu li cuens au mangier.&#xD;
Et Erec, qui sa fame an porte,&#xD;
l'acole et beise et reconforte ;&#xD;
antre ses braz contre son cuer&#xD;
l'estraint et dit :  Ma dolce suer,&#xD;
bien vos ai de tot essaiee.&#xD;
Or ne soiez plus esmaiee,&#xD;
c'or vos aim plus qu'ainz mes ne fis,&#xD;
et je resui certains et fis&#xD;
que vos m'amez parfitemant.&#xD;
Or voel estre d'or en avant&#xD;
ausi con j'estoie devant,&#xD;
tot a vostre comandemant ;&#xD;
et se vos rien m'avez mesdit,&#xD;
je le vos pardoing tot et quit&#xD;
del forfet et de la parole. &#xD;
Adons la rebeise et acole.&#xD;
Or n'est pas Enyde a maleise&#xD;
quant ses sires l'acole la beise,&#xD;
et de s'amor la rasere.&#xD;
Par nuit s'an vont grant alere,&#xD;
et ce lor fet grant soatume&#xD;
que la nuit luisoit cler la lune.&#xD;
Tost est alee la novele,&#xD;
que riens nule n'est si isnele.&#xD;
Ceste novele ert ja alee&#xD;
a Guivret et li fu contee,&#xD;
c'uns chevaliers d'armes navrez&#xD;
ert morz an la forest trovez,&#xD;
o lui une dame tant bele,&#xD;
si oel sanbloient estancele,&#xD;
et feisoit un duel mervelleus.&#xD;
Trovez les avoit anbedeus&#xD;
li cuens orguilleus de Limors,&#xD;
s'an avoit fet porter le cors&#xD;
et la dame espouser voloit,&#xD;
mes ele le contredisoit.&#xD;
Quant Guivrez la novele o?,&#xD;
de rien nule ne s'esjo?,&#xD;
qu'araumant d'Erec li sovint ;&#xD;
an cuer et an panser li vint&#xD;
que il iroit la dame querre&#xD;
et feroit le cors metre an terre&#xD;
a grant enor, se ce est il.&#xD;
Sergenz et chevaliers ot mil&#xD;
asanblez por le chastel prandre ;&#xD;
se li cuens ne li volsist randre&#xD;
volantiers le cors et la dame,&#xD;
tot me?st an feu et an flame.&#xD;
A la lune, qui cler luisoit,&#xD;
ses genz vers Lymors conduisoit,&#xD;
hiaumes laciez, haubers vestuz&#xD;
et les escuz as cos panduz,&#xD;
et si venoient arm? tuit.&#xD;
Et fu ja pres de mienuit&#xD;
quant Erec les a parcez ;&#xD;
ou morz ou pris sanz retenal.&#xD;
Descendre a fet de son cheval&#xD;
Enyde delez une haie ;&#xD;
n'est pas mervoille s'il s'esmaie.&#xD;
 Remenez ci, dame, fet il,&#xD;
.i. petit delez ce santil,&#xD;
tant que ces genz trespass? soient.&#xD;
Je n'ai cure que il nos voient,&#xD;
car je ne sai quex genz ce sont&#xD;
ne quel chose querant il vont.&#xD;
Espoir nos n'avons d'ax regart,&#xD;
mes je ne voi de nule part&#xD;
nul leu ou nos puissiens reduire&#xD;
s'il nos voloient de rien nuire.&#xD;
Ne sai se max m'an avandra :&#xD;
ja por peor ne remandra&#xD;
que a l'ancontre ne lor aille,&#xD;
et s'il i a nul qui m'asaille,&#xD;
de joster ne li faudrai pas.&#xD;
Si sui je mout duillanz et las ;&#xD;
n'est mervoille se je me duel.&#xD;
Droit a l'ancontre aler lor vuel ;&#xD;
et vos soiez ci tote coie,&#xD;
gardez que nus d'ax ne vos voie,&#xD;
tant qu'il vos aient esloigniee. &#xD;
Atant ez vos lance beissiee&#xD;
qu'an l'onbre d'une nue brune&#xD;
s'estoit esconsee la lune.&#xD;
Erec fu foibles et quassez,&#xD;
et cil fu auques respassez&#xD;
de ses plaies et de ses cos.&#xD;
Or fera Erec trop que fos&#xD;
se tost conuistre ne se fet.&#xD;
Ansus de la haie se tret,&#xD;
et Guivrez vers lui esperone ;&#xD;
de rien nule ne l'areisone,&#xD;
ne Erec ne li sona mot ;&#xD;
plus cuida fere qu'il ne pot :&#xD;
qui plus vialt fere qu'il ne puet,&#xD;
recroirre ou reposer l'estuet.&#xD;
Li uns ancontre l'autre joste ;&#xD;
mes ne fu pas igaus la joste,&#xD;
que cil fu foibles et cil forz.&#xD;
Guivrez le fiert par tel esforz&#xD;
que par la crope del cheval&#xD;
l'an porte a terre contreval.&#xD;
Enyde, qui a pi? estoit,&#xD;
quant son seignor a terre voit,&#xD;
morte cuide estre et malbaillie :&#xD;
hors de la haie estoit saillie&#xD;
et cort por aidier son seignor.&#xD;
S'onques ot duel, lors l'ot graignor ;&#xD;
vers Guivret vient, si le seisist&#xD;
par la resne, lors si li dist :&#xD;
 Chevaliers, maudiz soies tu,&#xD;
c'un home seul et sanz vertu,&#xD;
dolant et pres navr? a mort&#xD;
as anva? a si grant tort&#xD;
que tu ne sez dire por coi.&#xD;
Se ci n'est ore fors toi,&#xD;
que seus fusses et sanz a?e,&#xD;
car fust feite ceste anva?e,&#xD;
mes que mes sires fust heitiez!&#xD;
Or soies frans et afeitiez,&#xD;
si lesse ester par ta franchise&#xD;
ceste bataille qu'as anprise,&#xD;
que ja n'an valdroit mialz tes pris&#xD;
se tu avoies morz ou pris&#xD;
.i. chevalier qui n'a pooir&#xD;
de relever, ce puez veoir,&#xD;
car d'armes a tant cos soferz&#xD;
que toz est de plaies coverz. &#xD;
Cil respont :  Dame, ne tamez!&#xD;
Bien voi que l?aumant amez&#xD;
vostre seignor, si vos an lo.&#xD;
N'aiez garde, ne bien ne po,&#xD;
de moi ne de ma conpaignie.&#xD;
Mes dites moi, nel celez mie,&#xD;
comant vostre sires a non,&#xD;
que ja n'i avroiz se preu non.&#xD;
Qui que il soit, si le me dites,&#xD;
puis s'an ira sers et quites ;&#xD;
n'estuet doter ne vos ne lui,&#xD;
qu'aser estes anbedui. &#xD;
Quant Enyde aserer s'ot,&#xD;
briemant li respont a .i. mot :&#xD;
 Erec a non, mantir n'an doi,&#xD;
car debonere et franc vos voi. &#xD;
Guivrez descent, qui mout fu liez,&#xD;
et vet Erec cheoir as piez,&#xD;
la ou il gisoit a la terre.&#xD;
 Sire, je vos aloie querre,&#xD;
fet il, a Lymors droite voie,&#xD;
car mort trover vos i cuidoie.&#xD;
Por voir m'estoit dit et cont?&#xD;
qu'a Lymors en avoit port?&#xD;
un chevalier a armes mort&#xD;
li cuens Oringles, et a tort&#xD;
une dame esposer voloit&#xD;
qu'ansanble o lui trovee avoit,&#xD;
mes ele n'avoit de lui soing.&#xD;
Et je venoie a grant besoing&#xD;
por li aidier et delivrer ;&#xD;
se il ne me volsist livrer&#xD;
la dame et vos sanz contredit,&#xD;
je me prisasse mout petit&#xD;
s'un pi? de terre li lessasse.&#xD;
Sachiez, se mout ne vos amasse,&#xD;
que ja ne m'an fusse antremis.&#xD;
Je sui Guivrez, li vostre amis,&#xD;
mes se je vos ai fet enui&#xD;
por ce que je ne vos conui,&#xD;
pardoner bien le me devez. &#xD;
A cest mot s'est Erec levez&#xD;
an son seant, qu'il ne pot plus,&#xD;
et dit :  Amis, relevez sus,&#xD;
de cest forfet quites soiez,&#xD;
quant vos ne me conoissoiez. &#xD;
Guivrez se lieve et il li conte&#xD;
comant il a ocis le conte&#xD;
la ou il seoit a la table,&#xD;
et comant devant une estable&#xD;
avoit recovr? son destrier,&#xD;
comant sergent et chevalier&#xD;
fuiant crioient an la place :&#xD;
 Fuiez ! Fuiez ! Li morz nos chace ! ,&#xD;
comant i dut estre antrapez&#xD;
et comant il est eschapez.&#xD;
Et Guivrez li redist apr?s :&#xD;
 Sire, j'ai .i. chastel ci pres&#xD;
qui mout siet bien et an biau leu.&#xD;
Por vostre aise et por vostre preu&#xD;
vos i voldrai demain mener ;&#xD;
si ferons voz plaies sener.&#xD;
J'ai .ii. serors gentes et gaies,&#xD;
qui mout sevent de garir plaies ;&#xD;
celes vos garront bien et tost.&#xD;
Enuit ferons logier nostre ost&#xD;
jusqu'au matin parmi ces chans,&#xD;
car grant bien vos fera, ce pans,&#xD;
enuit .i. petit de repos ;&#xD;
ci nos loigerons par mon los. &#xD;
Erec respont :  Ce relo gi. &#xD;
Iluec sont rem?s et logi?&#xD;
ne furent pas de loigier quoi,&#xD;
mes petit troverent de quoi,&#xD;
car il n'i avoit pas po gent ;&#xD;
par ces haies se vont loigent.&#xD;
Guivrez fist son pavellon tandre,&#xD;
et comande une aesche esprandre&#xD;
por alumer et clart? feire ;&#xD;
des cofres fet les cierges treire,&#xD;
si les alument par la tante.&#xD;
Or n'est pas Enyde dolante,&#xD;
car mout bien avenu li est.&#xD;
Son seignor desarme et desvest ;&#xD;
si li a ses plaies lavees,&#xD;
ressuiees et rebandees,&#xD;
car n'i leissa autrui tochier.&#xD;
Or ne li set que reprochier&#xD;
Erec, qui bien l'a esprovee :&#xD;
vers li a grant amor trovee.&#xD;
Et Guivrez mout le reconjot :&#xD;
de coutes porpointes qu'il ot&#xD;
fist .i. lit feire haut et lonc,&#xD;
qu'asez i avoit herbe et jonc ;&#xD;
s'ont Erec couchi? et covert.&#xD;
Et puis li ont .i. cofre overt,&#xD;
s'an fist hors traire trois pastez.&#xD;
 Amis, fet il, or an tastez&#xD;
.i. petit de ces pastez froiz.&#xD;
Vin a eve mesl? bevroiz ;&#xD;
j'en ai de boen .vii. barrilz plains,&#xD;
mes li purs ne vos est pas sains,&#xD;
car bleciez estes et plaiez.&#xD;
Biax dolz amis, or essaiez&#xD;
a mangier, que bien vos fera ;&#xD;
et ma dame ausi mangera,&#xD;
vostre fame, qui mout a hui&#xD;
por vos est? an grant enui ;&#xD;
mes bien vos en estes vangiez.&#xD;
Eschapez estes, or mangiez,&#xD;
et je mangerai, biax amis. &#xD;
Delez lui s'est Erec assis&#xD;
et Enyde, cui mout pleisoit&#xD;
trestot quanque Guivrez feisoit ;&#xD;
andui de mangier le semonent ;&#xD;
vin et eve boivre li donent,&#xD;
car li purs li estoit trop rades.&#xD;
Erec manja come malades&#xD;
et but petit, que il n'osa ;&#xD;
mes a grant eise reposa&#xD;
et dormi trestote la nuit,&#xD;
qu'an ne li fist noise ne bruit.&#xD;
Au matinet sont esvelli?,&#xD;
si resont tuit aparelli?&#xD;
de monter et de chevauchier.&#xD;
Erec ot mout son cheval chier,&#xD;
que d'autre chevalchier n'ot cure.&#xD;
Enyde ont bailliee une mure,&#xD;
qui perdu ot son palefroi ;&#xD;
mes n'an fu pas an grant esfroi,&#xD;
onques n'i pansa par sanblant ;&#xD;
bele mule ot et bien anblant&#xD;
qui a grant eise la porta,&#xD;
et ce mout la reconforta&#xD;
qu'Erec ne s'esmaioit de rien,&#xD;
einz li disoit qu'il garroit bien.&#xD;
A Pointurie, un fort chastel,&#xD;
qui seoit mout bien et mout bel,&#xD;
vindrent ain?ois tierce de jor.&#xD;
La demorerent a sejor&#xD;
les serors Guivret anbedeus,&#xD;
por ce que biax estoit li leus.&#xD;
An une chanbre delitable,&#xD;
loing de noise et bien essorable,&#xD;
en a Guivrez Erec men? ;&#xD;
a lui garir ont mout pen?&#xD;
ses serors que il an pria.&#xD;
Erec an eles se fia,&#xD;
car celes mout l'asererent.&#xD;
Premiers, la morte char osterent,&#xD;
puis mistrent sus antrait et tante ;&#xD;
a lui garir ont grant antante,&#xD;
et celes, qui mout an savoient,&#xD;
sovant ses plaies li lavoient&#xD;
et remetoient l'antrait sus.&#xD;
Chascun jor .iiii. foiz ou plus&#xD;
le feisoient mangier et boivre,&#xD;
sel gardoient d'ail et de poivre ;&#xD;
mes qui qu'alast ne anz ne hors,&#xD;
toz jorz estoit devant son cors&#xD;
Enyde, cui plus an tenoit.&#xD;
Guivrez sovant leanz venoit&#xD;
por demander et por savoir&#xD;
s'il voloit nule rien avoir.&#xD;
Bien fu gardez et bien serviz,&#xD;
car ne fu pas faite a enviz&#xD;
rien nule qui li fust mestiers,&#xD;
mes lieemant et volantiers.&#xD;
A lui garir mistrent grant painne&#xD;
les puceles : ain?ois quinzainne&#xD;
ne santi il mal ne dolor.&#xD;
Lors por revenir sa color,&#xD;
le comancierent a baignier ;&#xD;
an eles n'ot que anseignier,&#xD;
car bien lor an sot covenir.&#xD;
Quant il pot aler et venir,&#xD;
Guivrez ot fet .ii. robes feire,&#xD;
l'une d'ermine et l'autre veire,&#xD;
de .ii. dras de soie divers.&#xD;
L'une fu d'un osterin pers&#xD;
et l'autre d'un bofu roi?&#xD;
qu'an presant li ot anvoi?&#xD;
d'Escoce une soe cousine.&#xD;
Enide ot la robe d'ermine&#xD;
et l'osterin qui mout fu chiers ,&#xD;
Erec la veire o le bofu,&#xD;
qui ne revaloit mie mains.&#xD;
Or fu Erec toz forz et sains,&#xD;
or fu gariz et respassez,&#xD;
or fu Enyde liee assez,&#xD;
or ot sa joie et son delit.&#xD;
Ansanble jurent an .i. lit,&#xD;
et li uns l'autre acole et beise :&#xD;
riens nule n'est qui tant lor pleise.&#xD;
Tant ont e mal et enui,&#xD;
il por li et ele por lui,&#xD;
c'or ont feite lor penitance.&#xD;
Li uns ancontre l'autre tance&#xD;
comant il li puise pleisir ;&#xD;
del sorplus me doi bien teisir.&#xD;
Or ont lor dolor obliee&#xD;
et lor grant amor afermee,&#xD;
que petit mes lor an sovient.&#xD;
Des or raler les an covient,&#xD;
si ont Guivret congi? rov?,&#xD;
cui ami orent mout trov?,&#xD;
que de totes les riens qu'il pot&#xD;
serviz et enorez les ot.&#xD;
Erec li dist au congi? prandre :&#xD;
 Sire, je ne puis plus atandre&#xD;
que je ne m'an aille an ma terre ;&#xD;
feites apareillier et querre,&#xD;
que j'aie tot mon estovoir :&#xD;
je voldrai par matin movoir,&#xD;
tantost com il iert ajorn?.&#xD;
Tant ai antor vos sejorn?&#xD;
que je me sant fort et delivre.&#xD;
Dex, se lui plest, me doint tant vivre&#xD;
que je ancor an leu vos voie&#xD;
que la puissance resoit moie&#xD;
de vos servir et enorer.&#xD;
Je ne cuit nul leu demorer,&#xD;
se ne sui pris ou retenuz,&#xD;
tant qu'a la cort soie venuz&#xD;
le roi Artus, que veoir vuel&#xD;
a Quarrois ou a Quaraduel. &#xD;
Guivrez respont en es le pas :&#xD;
 Sire, seus n'an iroiz vos pas,&#xD;
car je m'an irai avoec vos&#xD;
et s'an manrons ansanble o nos&#xD;
conpaignons s'a pleisir vos vient. &#xD;
Erec a ce consoil se tient&#xD;
et dit que tot a sa devise&#xD;
vialt que la voie soit anprise.&#xD;
La nuit fet la voie aprester,&#xD;
car plus n'i vostrent arester ;&#xD;
tuit s'atornent et aparoillent.&#xD;
Au matinet, quant il s'esvoillent,&#xD;
sont es chevax mises les seles.&#xD;
Erec an la chanbre as puceles&#xD;
va congi? prandre, einz qu'il s'an tort,&#xD;
et Enyde apr?s lui recort,&#xD;
qui mout estoit joianz et liee,&#xD;
que lor voie ert apareilliee.&#xD;
As puceles ont congi? pris :&#xD;
Erec, qui bien estoit apris,&#xD;
au congi? prandre les mercie&#xD;
de sa sant? et de sa vie,&#xD;
et mout lor promet son servise ;&#xD;
puis a l'une par la main prise,&#xD;
celi qui plus ert de li pres ;&#xD;
Enide a l'autre prise apr?s ;&#xD;
si sont hors de la chanbre issu,&#xD;
tuit main a main antretenu,&#xD;
si vienent el pal?s amont.&#xD;
Guivrez de monter les semont&#xD;
maintenant sanz nule demore.&#xD;
Ja ne cuide veoir cele ore&#xD;
Enyde qu'il soient mont?.&#xD;
.I. palefroi de grant bont?,&#xD;
soef anblant, gent et bien fet,&#xD;
li a l'an hors au perron tret.&#xD;
Li palefroiz fu biax et buens,&#xD;
ne valoit pas moins que li suens&#xD;
qui estoit rem?s a Lymors.&#xD;
Cil estoit noirs et cist est sors,&#xD;
mes la teste fu d'autre guise :&#xD;
partie estoit par tel devise&#xD;
que tote ot blanche l'une joe&#xD;
et l'autre noire come choe ;&#xD;
antre deus avoit une ligne&#xD;
plus vert que n'est fuelle de vingne,&#xD;
qui departoit del blanc le noir.&#xD;
Del lorain vos sai dire voir,&#xD;
et del peitral et de la sele,&#xD;
que l'uevre an fu et boene et bele :&#xD;
toz li peitrax et li lorains&#xD;
estoient d'esmeraudes plains ;&#xD;
la sele fu d'autre meniere,&#xD;
coverte d'une porpre chiere ;&#xD;
li ar?on estoient d'ivoire,&#xD;
s'i fu antailliee l'estoire&#xD;
comant Eneas vint de Troye,&#xD;
comant a Cartaige a grant joie&#xD;
Dido an son leu le re?ut,&#xD;
comant Eneas la de?ut,&#xD;
comant ele por lui s'ocist,&#xD;
comant Eneas puis conquist&#xD;
Laurente et tote Lonbardie,&#xD;
dom il fu rois tote sa vie.&#xD;
Soutix fu l'uevre et bien tailliee,&#xD;
tote a fin or apareilliee.&#xD;
Uns brez taillierres, qui la fist,&#xD;
au taillier plus de .vii. anz mist,&#xD;
qu'a nule autre oevre n'antandi ;&#xD;
ce ne sai ge qu'il la vandi,&#xD;
mes avoir an dut grant desserte.&#xD;
Mout ot bien Enyde la perte&#xD;
de son palefroi restoree,&#xD;
quant de cestui fu enoree.&#xD;
Li palefroiz li fu bailliez&#xD;
si richemant apareilliez,&#xD;
et ele i monte lieemant ;&#xD;
puis monterent isnelemant&#xD;
li seignor et li escuier.&#xD;
Maint faucon et maint esprevier&#xD;
et maint ostor sor et gruier&#xD;
et maint brachet et maint levrier&#xD;
fist Guivrez avoec ax porter&#xD;
por aus deduire et deporter.&#xD;
Chevalchi? ont, des le matin&#xD;
jusqu'al vespre, le droit chemin,&#xD;
plus de .xxx. liues galesches,&#xD;
tant qu'il sont devant les bretesches&#xD;
d'un chastel fort et riche et bel,&#xD;
clos tot antor de mur novel ;&#xD;
et par desoz a la reonde&#xD;
coroit une eve si parfonde,&#xD;
roide et bruianz come tanpeste.&#xD;
Erec an l'esgarder s'areste&#xD;
por demander et por savoir&#xD;
se nus li porroit dire voir&#xD;
qui de ce chastel estoit sire.&#xD;
 Amis, savroiz le me vos dire,&#xD;
fet il a son boen conpaignon,&#xD;
comant cist chastiax ci a non&#xD;
et cui il est? Dites le moi,&#xD;
s'il est ou a conte ou a roi ;&#xD;
des que ci amen? m'avez,&#xD;
dites le moi, se vos savez.&#xD;
-Sire, fet il, mout bien le sai,&#xD;
la verit? vos an dirai :&#xD;
Brandiganz a non li chastiax,&#xD;
qui tant est boens et tant est biax&#xD;
que roi n'anpereor ne dote.&#xD;
Se France et la r?autez tote&#xD;
et tuit cil qui sont jusqu'au Liege&#xD;
estoient anviron a siege,&#xD;
nel panroient il an lor vies,&#xD;
car plus dure de quinze lies&#xD;
l'isle ou li chastiax est assis ;&#xD;
car tot croist dedanz le porpris&#xD;
quanqu'a riche chastel covient ;&#xD;
et fruiz et blez et vins i vient,&#xD;
ne bois ne riviere n'i faut.&#xD;
De nule part ne crient asaut,&#xD;
ne riens nel porroit afamer.&#xD;
Li rois Evrains le fist fermer,&#xD;
qui l'a tenu an quite?&#xD;
trestoz les jorz de son ah?&#xD;
et tandra trestote sa vie ;&#xD;
mes fermer ne le fist il mie&#xD;
por ce qu'il dotast nules genz,&#xD;
mes li chastiax an est plus genz,&#xD;
que s'il n'i avoit mur ne tor,&#xD;
mes que l'eve qui cort antor,&#xD;
tant forz et tant sers seroit&#xD;
que nul home ne doteroit.&#xD;
-Dex! fet Erec, con grant richesce!&#xD;
Alons veoir la forteresce&#xD;
et si feisons nostre ostel prandre&#xD;
el chastel, car g'i voel descendre.&#xD;
-Sire, fet cil cui mout grevoit,&#xD;
se enuier ne vos devoit,&#xD;
nos n'i descendriemes pas :&#xD;
el chastel a mout mal trespas.&#xD;
-Mal? fet Erec, savez le vos?&#xD;
Que que ce soit, dites le nos,&#xD;
car mout volantiers le savroie.&#xD;
-Sire, fet il, peor avroie&#xD;
que vos n'i essiez domage.&#xD;
Je sai tant an vostre corage&#xD;
de hardemant et de bont?,&#xD;
se ge vos avoie cont?&#xD;
ce que g'en sai de l'avanture,&#xD;
qui mout est perilleuse et dure,&#xD;
que vos i voudriez aler.&#xD;
J'en ai sovant o? parler,&#xD;
que pass? a .vii. anz ou plus&#xD;
que del chastel ne revint nus&#xD;
qui l'avanture i alast querre ;&#xD;
si sont venu de mainte terre&#xD;
chevalier fier et corageus.&#xD;
Sire, nel tenez mie a geus,&#xD;
que ja par moi ne le savroiz&#xD;
desi que creant? m'avroiz,&#xD;
par l'amor que m'avez promise,&#xD;
que par vos ne sera requise&#xD;
l'avanture don nus n'estort&#xD;
qui n'i re?oive honte et mort. ?&#xD;
Or ot Erec ce qui li siet.&#xD;
Guivret prie qu'il ne li griet,&#xD;
et dit :  Ha, biax dolz amis,&#xD;
sofrez que nostre ostex soit pris&#xD;
el chastel, si ne vos enuit :&#xD;
tans est d'osteler mes enuit,&#xD;
et por ce voel qu'il ne vos poist,&#xD;
que se il nule enors m'i croist,&#xD;
ce vos devroit estre mout bel.&#xD;
De l'avanture vos apel&#xD;
que seulemant le non me dites,&#xD;
et del sorplus soiez toz quites.&#xD;
-Sire, fet il, ne puis teisir,&#xD;
que ne die vostre pleisir.&#xD;
Li nons est mout biax a nomer,&#xD;
mes mout est gri?s a asomer,&#xD;
car nus n'an puet eschaper vis.&#xD;
L'avanture, ce vos plevis,&#xD;
la Joie de la Cort a non.&#xD;
-Dex! an joie n'a se bien non,&#xD;
fet Erec. Ce vois je querant.&#xD;
Ne m'alez ci desesperant,&#xD;
biax amis, ne de ce ne d'el,&#xD;
mes feisons prandre nostre ostel,&#xD;
que granz biens an puet avenir.&#xD;
Rien ne me porroit retenir&#xD;
que je n'aille querre la Joie.&#xD;
-Sire, fet il, Dex vos en oie,&#xD;
que vos joie i puissiez trover&#xD;
et sanz anconbrier retorner !&#xD;
Bien voi qu'aler vos i estuet.&#xD;
Des qu'autremant estre ne puet,&#xD;
alons : nostre ostex i est pris,&#xD;
car nus chevaliers de haut pris,&#xD;
ce ai o? dire et conter,&#xD;
ne puet an ce chastel antrer,&#xD;
por ce que herbergier i vuelle,&#xD;
que li rois Evrains nel recuelle.&#xD;
Tant est gentix et frans li rois&#xD;
qu'il a fet banc a ses borjois,&#xD;
si chier con chascuns a son cors,&#xD;
que prodom qui veigne de hors&#xD;
an lor meisons ostel ne truisse,&#xD;
por ce que il me?smes puisse&#xD;
toz les prodomes enorer&#xD;
qui leanz voldront demorer. &#xD;
Einsi vers le chastel s'an vont ;&#xD;
passent les lices et le pont,&#xD;
tant que les lices ont passees,&#xD;
et les genz, qui sont amassees&#xD;
par la rue a granz tropeiax,&#xD;
voient Erec, qui tant est biax&#xD;
que par sanblant cuident et croient&#xD;
que trestuit li autre a lui soient.&#xD;
A mervoilles l'esgardent tuit ;&#xD;
la vile an fremist tote et bruit,&#xD;
tant an consoillent et parolent ;&#xD;
nes les puceles qui querolent&#xD;
lor chant an leissent et retardent ;&#xD;
totes ansanble le regardent&#xD;
et de sa grant biaut? se saignent ;&#xD;
a grant mervoille le deplaignent.&#xD;
 Ha ! Dex ! dit l'une a l'autre, lasse !&#xD;
Cist chevaliers qui par ci passe&#xD;
vient a la Joie de la Cort.&#xD;
Dolant an iert einz qu'il s'an tort :&#xD;
onques nus ne vint d'autre terre&#xD;
la Joie de la Cort requerre&#xD;
qu'il n'i est honte et domage&#xD;
et n'i leissast la teste an gage. &#xD;
Apr?s, por ce que il l'antande,&#xD;
d?ent an haut : ? Dex te desfande,&#xD;
chevaliers, de mesavanture,&#xD;
car tu i?s biax a desmesure,&#xD;
et mout fet ta biautez a plaindre,&#xD;
car demain la verrons estaindre.&#xD;
A demain est ta morz venue,&#xD;
demain morras sanz retenue&#xD;
se Dex ne te garde et desfant. &#xD;
Erec ot bien et si antant&#xD;
qu'an dit de lui parmi la vile :&#xD;
il le plaignent plus de .vii. mile,&#xD;
mes riens ne le puet esmaier.&#xD;
Outre s'an vet sanz delaier,&#xD;
saluant deboneiremant&#xD;
toz et totes comunalmant,&#xD;
et tuit et totes le saluent.&#xD;
Li plusor d'angoisse tressuent,&#xD;
qui plus dotent que il ne fait&#xD;
ou de sa mort ou de son lait.&#xD;
Seul de veoir sa contenance,&#xD;
sa grant biaut? et sa sablance,&#xD;
a si les cuers de toz a lui&#xD;
que tuit redotent son enui,&#xD;
chevalier, dames et puceles.&#xD;
Li rois Evrains ot les noveles,&#xD;
que tex genz a sa cort venoient&#xD;
qui grant conpaignie menoient&#xD;
et bien resanbloit au hernois&#xD;
que lor sires fust cuens ou rois.&#xD;
Li rois Evrains enmi la rue&#xD;
vint ancontre ax, si les salue.&#xD;
 Bien vaigne, fet il, ceste rote,&#xD;
et li sires et la genz tote ;&#xD;
bien vaigniez, fet il, descendez. &#xD;
Descendu sont ; il fu asez&#xD;
qui lor chevax re?ut et prist.&#xD;
Li rois Evrains pas n'antreprist&#xD;
quant il vit Enyde venant ;&#xD;
si la salue maintenant&#xD;
et corrut aidier au descendre.&#xD;
Par la main, qu'ele ot bele et tandre,&#xD;
la mainne an son pal?s amont,&#xD;
si con franchise le semont.&#xD;
Si l'enora de quanqu'il pot,&#xD;
car bien et bel feire le sot,&#xD;
sanz folie et sanz mal panser.&#xD;
Ot feite une chanbre ancenser&#xD;
d'encens, de mirre et d'alo?.&#xD;
A l'antrer anz ont tut lo?&#xD;
le biau sanblant au roi Evrain.&#xD;
An la chanbre antrent main a main,&#xD;
si con li rois les i mena,&#xD;
qui d'ax grant joie demena.&#xD;
Mes por coi vos deviseroie&#xD;
la pointure des dras de soie&#xD;
don la chanbre estoit anbelie?&#xD;
Le tans gasteroie an folie,&#xD;
et ge nel vuel mie haster ;&#xD;
ein?ois me voel un po haster,&#xD;
que qui tost va par droite voie&#xD;
celui passe qui se desvoie ;&#xD;
por ce ne m'i voel arester.&#xD;
Li rois comanda aprester&#xD;
le souper quant tans fu et ore.&#xD;
Ici ne vuel feire demore&#xD;
se trover puis voie plus droite ;&#xD;
quanque cuers et boche covoite&#xD;
orent plenieremant la nuit,&#xD;
oisiax et venison et fruit&#xD;
et vin de diverse meniere.&#xD;
Mes tot passa la bele chiere,&#xD;
que de toz mes est li plus dolz&#xD;
la bele chiere et li biax volz.&#xD;
Mout furent servi lieemant,&#xD;
tant qu'Erec estrosseemant&#xD;
leissa le mangier et le boivre,&#xD;
et coman?a a ramantoivre&#xD;
ce que au cuer plus li tenoit :&#xD;
de la Joie li sovenoit,&#xD;
s'an a la parole esmee ;&#xD;
li rois Evrains l'a maintenue.&#xD;
 Sire, fet il, or est bien tans&#xD;
que je die ce que ge pans&#xD;
et por coi je sui ci venuz.&#xD;
Trop me sui del dire tenuz,&#xD;
or nel puis celer en avant.&#xD;
La Joie de la Cort demant,&#xD;
car nule rien tant ne covoit.&#xD;
Donez la moi, que que ce soit,&#xD;
se vos an estes poste?s.&#xD;
-Certes, fet li rois, biax amis,&#xD;
parler vos oi de grant oiseuse.&#xD;
Ceste chose est mout dolereuse,&#xD;
car dolant a fet maint prodome.&#xD;
Vos me?smes a la parsome&#xD;
an seroiz morz et afolez&#xD;
se consoil croirre n'an volez.&#xD;
Mes se vos me voliez croirre,&#xD;
je vos loeroie a recroirre&#xD;
de demander chose si grief,&#xD;
dons ja ne vandriez a chief.&#xD;
N'an parlez plus, teisiez vos an !&#xD;
Ne vos vanroit pas de grant san&#xD;
se vos ne creez mon consoil.&#xD;
De rien nule ne me mervoil&#xD;
se vos querez enor et pris ;&#xD;
mes se je vos veoie pris&#xD;
ou de vostre cors anpiri?,&#xD;
mout avroie le cuer iri?.&#xD;
qui ceste Joie demanderent :&#xD;
onques de rien n'i amanderent,&#xD;
ainz i sont tuit mort et peri.&#xD;
Einz que demain soit aseri,&#xD;
poez ausi de vos atandre,&#xD;
se la Joie volez anprandre,&#xD;
que vos l'avroiz, mes bien vos poist.&#xD;
C'est une chose qui vos loist&#xD;
a repantir et a retraire&#xD;
se vos volez vostre preu faire.&#xD;
Por ce vos di que tra?son&#xD;
vers vos feroie et mesprison&#xD;
se tot le voir ne vos disoie. &#xD;
Erec l'antant et bien l'otroie&#xD;
que li rois a droit le consoille ;&#xD;
mes con plus granz est la mervoille&#xD;
et l'avanture plus grevainne,&#xD;
plus la covoite et plus s'an painne,&#xD;
et dist :  Sire, dire vos puis&#xD;
que preudome et leal vos truis ;&#xD;
nul blasme ne vos i puis metre&#xD;
de ce don me vuel antremetre,&#xD;
comant que des or mes m'an chiee.&#xD;
Ci an soit la broche tranchiee,&#xD;
que ja de rien que j'aie anprise&#xD;
ne ferai tel recreantise&#xD;
que je tot mon pooir n'an face&#xD;
ain?ois que fuie de la place.&#xD;
-Bien le savoie, fet li rois ;&#xD;
vos l'avroiz ancontre mon pois,&#xD;
la Joie que vos requerez ;&#xD;
mes mout an sui desesperez&#xD;
et mout dot vostre mescheance.&#xD;
Mes des or estes an fiance&#xD;
d'avoir quanque vos covoitiez :&#xD;
se vos a joie an esploitiez,&#xD;
conquise avroiz si grant enor&#xD;
onques hom ne conquist graignor ;&#xD;
et Dex, si con je le desir,&#xD;
vos an doint a joie partir. &#xD;
De ce tote la nuit parlerent&#xD;
jusque tant que couchier alerent,&#xD;
que li lit furent atorn?.&#xD;
Au matin, quant fu ajorn?,&#xD;
Erec, qui est an son esvoil,&#xD;
voit l'aube clere et le soloil,&#xD;
si se lieve tost et atorne.&#xD;
Enyde a mout grant enui torne&#xD;
et mout an est triste et iriee ;&#xD;
mout an est la nuit anpiriee&#xD;
de sope?on et de peor&#xD;
que ele avoit de son seignor,&#xD;
qui se vialt metre an tel peril.&#xD;
Mes tote voie s'atorne il,&#xD;
que nus ne l'an puet destorner.&#xD;
Li rois, por son cors atorner,&#xD;
a son lever li anvea&#xD;
armes que mout bien anplea ;&#xD;
Erec nes a pas refusees,&#xD;
car les soes furent usees&#xD;
et anpiriees et malmises.&#xD;
Les armes a volantiers prises,&#xD;
si s'an fet armer an la sale.&#xD;
Quant armez fu, si s'an avale&#xD;
trestoz les degrez contreval&#xD;
et trueve ansel? son cheval&#xD;
et le roi qui montez estoit.&#xD;
Chascuns de monter s'aprestoit&#xD;
et a la cort et as ost?s.&#xD;
An tot le chastel n'a rem?s&#xD;
qui aler puise, qui n'i voise.&#xD;
A l'esmovoir a mout grant noise&#xD;
et grant bruit par totes les rues,&#xD;
car les granz genz et les menues&#xD;
disoient tuit :  Ha ! Ha !&#xD;
chevaliers, Joie t'a tra?,&#xD;
ceste que tu cuides conquerre ;&#xD;
mes ta mort et ton duel vas querre. &#xD;
Ne n'i a .i. seul qui ne die :&#xD;
 Ceste Joie, Dex la maudie,&#xD;
que tant preudome i sont ocis !&#xD;
Hui an cest jor fera le pis&#xD;
que onques mes fe?st sanz dote. ?&#xD;
Erec ot bien et si escote&#xD;
que les genz disoient li plus,&#xD;
car tuit disoient :  Mar i fus,&#xD;
biax chevaliers, genz et adroiz !&#xD;
Certes ne seroit mie droiz&#xD;
que ta vie si tost fenist&#xD;
ne que nus enuiz t'avenist&#xD;
don bleciez fusses ne leidiz. &#xD;
Bien ot la parole et les diz,&#xD;
mes tote voie outre s'an passe :&#xD;
ne tint mie la teste basse,&#xD;
ne fist pas sanblant de coart.&#xD;
Qui qu'an parost, mout li est tart&#xD;
que il voie et sache et conoisse&#xD;
dom il sont tuit an tel angoisse,&#xD;
an tel esfroi et an tel poinne.&#xD;
Li rois hors del chastel le moinne&#xD;
an un vergier qui estoit pres,&#xD;
et tote la gent vont apr?s&#xD;
priant que de ceste besoigne&#xD;
Dex a joie partir l'an doigne.&#xD;
Mes ne fet pas a trespasser,&#xD;
por lengue debatre et lasser,&#xD;
que del vergier ne vos retraie&#xD;
lonc l'estoire chose veraie.&#xD;
El vergier n'avoit anviron&#xD;
mur ne paliz, se de l'air non ;&#xD;
mes de l'air est de totes parz&#xD;
par nigromance clos li jarz,&#xD;
si que riens antrer n'i pooit&#xD;
se par un seul leu n'i antroit,&#xD;
ne que s'il fust toz clos de fer.&#xD;
Et tot est? et tot yver&#xD;
que leanz se lessoit mangier,&#xD;
mes au porter hors fet dongier ;&#xD;
car qui point an volsist porter&#xD;
ne s'an sest ja mes raler,&#xD;
car a l'issue ne venist&#xD;
tant qu'an son leu le reme?st.&#xD;
Ne soz ciel n'a oisel volant,&#xD;
qui pleise a home an chantant&#xD;
a lui desduire et resjo?r,&#xD;
qu'iluec ne po?st l'an o?r,&#xD;
plusors de chascune nature.&#xD;
Et terre, tant com ele dure,&#xD;
ne porte espice ne mecine&#xD;
qui vaille a nule medecine,&#xD;
que iluec n'i est plant,&#xD;
s'an i avoit a grant plant?.&#xD;
Leanz par une estroite antree&#xD;
est la torbe des genz antree,&#xD;
li rois avant et tuit li autre.&#xD;
Erec aloit, lance sor fautre,&#xD;
parmi le vergier chevauchant,&#xD;
qui mout se delitoit el chant&#xD;
des oisiax qui leanz chantoient,&#xD;
qui la Joie li presantoient,&#xD;
la chose a coi il plus baoit.&#xD;
Mes une grant mervoille voit&#xD;
qui po?st faire grant peor&#xD;
au plus riche conbateor,&#xD;
ce fust Tiebauz li Esclavons&#xD;
ne nus de ces que or savons,&#xD;
ne Opiniax ne Fernaguz,&#xD;
car devant ax sor pex aguz&#xD;
avoit hiaumes luisanz et clers,&#xD;
et voit de desoz les cerclers&#xD;
paroir testes desoz chascun.&#xD;
Mes au chief des pex an voit un&#xD;
ou il n'avoit neant ancor&#xD;
fors que tant solemant un cor.&#xD;
Il ne set que ce senefie&#xD;
ne de neant ne s'an esfrie,&#xD;
einz demanda que ce puet estre&#xD;
au roi, qui lez lui ert a destre.&#xD;
Li rois li dit et si li conte :&#xD;
 Amis, savez vos que ce monte,&#xD;
ceste chose que ci veez?&#xD;
Mout an seroiez esfreez&#xD;
se vos ameiez vostre cors,&#xD;
car cil seus piex qui est dehors,&#xD;
ou vos veez ce cor pandu,&#xD;
a mout longuemant atandu&#xD;
.i. chevalier ; ne savons cui,&#xD;
se il atant vos ou autrui.&#xD;
Garde ta teste n'i soit mise,&#xD;
car li pex siet a la devise ;&#xD;
bien vos en avoie garni&#xD;
ein?ois que vos venissiez ci.&#xD;
Ne cuit que ja mes an issiez,&#xD;
si soiez morz et detranchiez.&#xD;
Des ore an savez vos itant&#xD;
que li piex vostre teste atant ;&#xD;
et se ?'avient qu'ele i soit mise,&#xD;
si con chose li est promise&#xD;
des qu'il i fu mis et dreciez,&#xD;
uns autre pex sera fichiez&#xD;
apr?s celui, qui atandra&#xD;
tant que ne sai qui revandra.&#xD;
Del cor ne vos dirai je plus,&#xD;
fors c'onques soner nel pot nus ;&#xD;
mes cil qui soner le porra,&#xD;
et son pris et s'enor fera&#xD;
devant toz ces de ma contree ;&#xD;
s'avra tel enor ancontree&#xD;
que tuit enorer le vandront&#xD;
et au meillor d'ax le tandront.&#xD;
Or n'i a plus de cest afere :&#xD;
feites voz genz arriere trere,&#xD;
car la Joie vanra par tans,&#xD;
qui vos fera dolant, ce pans. &#xD;
Atant li rois Evrains le leisse,&#xD;
et cil vers Enyde se beisse,&#xD;
qui delez lui grant duel feisoit,&#xD;
neporquant s'ele se teisoit,&#xD;
car diax que l'an face de boche&#xD;
ne vaut neant, s'au cuer ne toche.&#xD;
Et cil, qui bien conuist son cuer,&#xD;
li a dit :  Bele douce suer,&#xD;
gentix dame l?ax et sage,&#xD;
bien conuis tot vostre corage :&#xD;
peor avez grant, bien le voi,&#xD;
si ne savez ancor por coi.&#xD;
Mes por neant vos esmaiez&#xD;
jusqu'a itant que vos voiez&#xD;
que mes escuz iert depeciez&#xD;
et ge dedanz le cors bleciez,&#xD;
et verroiz de mon hauberc blanc&#xD;
les mailles covrir de mon sanc,&#xD;
et mon hiaume frait et quass?,&#xD;
et moi recreant et lass?&#xD;
que plus ne me porrai desfandre,&#xD;
ainz m'estovra merci atandre&#xD;
et deprier outre mon vuel.&#xD;
Lors porroiz fere vostre duel,&#xD;
que trop tost comanci? l'avez.&#xD;
Douce dame, ancor ne savez&#xD;
que ce sera, ne ge nel sai ;&#xD;
de neant estes an esmai,&#xD;
car bien sachiez seremant,&#xD;
s'an moi n'avoit de hardemant&#xD;
fors tant con vostre amors m'an baille,&#xD;
ne crienbroie je an bataille,&#xD;
cors a cors, nul home vivant.&#xD;
Si fais folie, qui m'an vant,&#xD;
mes je nel di por nul orguel,&#xD;
fors tant que conforter vos vuel.&#xD;
Confortez vos, lessiez ester !&#xD;
Je ne puis plus ci arester&#xD;
ne vos n'iroiz plus avoec moi,&#xD;
car avant mener ne vos doi,&#xD;
si con li rois l'a comand?. ?&#xD;
Lors la beise et comande a D?,&#xD;
et ele i recomande lui ;&#xD;
mes mout li torne a grant enui&#xD;
quant ele nel siust et convoie&#xD;
tant qu'ele sache et qu'ele voie&#xD;
quex avanture ce sera&#xD;
et comant il esploitera.&#xD;
mes a remenoir li estuet,&#xD;
car avant sivre ne le puet.&#xD;
Ele remaint triste et dolante.&#xD;
Et cil s'an vet tote une sante,&#xD;
seus, sanz conpaignie de gent,&#xD;
tant qu'il trova .i. lit d'argent&#xD;
covert d'un drap brosd? a or&#xD;
desoz l'onbre d'un siquamor,&#xD;
et sor le lit une pucele,&#xD;
gente de cors et de vis bele&#xD;
de totes biautez a devise,&#xD;
la s'estoit tote seule assise.&#xD;
De li ne vuel plus deviser,&#xD;
mes qui bien sest raviser&#xD;
et son ator et sa biaut?,&#xD;
dire po?st por verit?&#xD;
c'onques Lavine de Laurente,&#xD;
qui tant par fu et bele et gente,&#xD;
n'ot de nule biaut? le quart.&#xD;
Erec s'aproche cele part,&#xD;
qui de plus pres la vialt veoir ;&#xD;
lez li s'ala Erec seoir.&#xD;
Atant ez vos un chevalier,&#xD;
sor les arbres, par le vergier,&#xD;
arm? d'unes armes vermoilles,&#xD;
qui estoit granz a merevoilles ;&#xD;
et s'il ne fust granz a enui,&#xD;
soz ciel n'est plus bel de lui,&#xD;
mes il estoit .i. pi? plus granz,&#xD;
a tesmoing de totes les genz,&#xD;
que chevaliers que l'an sest.&#xD;
Einz que Erec ve l'est,&#xD;
si s'escria :  Vasax ! Vasax !&#xD;
Fos estes, se ge soie sax,&#xD;
qui vers ma dameisele alez.&#xD;
Mien esciant, tant ne valez&#xD;
que vers li doiez aprochier.&#xD;
Vos conparroiz ancui mout chier&#xD;
vostre folie, par ma teste.&#xD;
Estez arriers ! Et il s'areste,&#xD;
si le regarde, et cil s'estut.&#xD;
Li uns vers l'autre ne se mut&#xD;
tant qu'Erec respondu li ot&#xD;
trestot quanque dire li plot.&#xD;
 Amis, fet il, dire puet l'an&#xD;
folie ausi tost come san.&#xD;
Menaciez tant con vos pleira,&#xD;
et je sui cil qui se teira,&#xD;
qu'an menacier n'a nul savoir.&#xD;
Savez por coi? Tex cuide avoir&#xD;
le geu jo?, qui puis le pert ;&#xD;
et por c'est fos tot en apert&#xD;
qui trop cuide et qui trop menace.&#xD;
S'est qui fuie, asez est qui chace ;&#xD;
mes je ne vos dot mie tant&#xD;
que je m'an fuie, ain?ois atant&#xD;
apareilliez de moi desfandre,&#xD;
s'est qui estor me voelle randre,&#xD;
que par force feire l'estuisse&#xD;
n'autremant eschaper n'an puisse.&#xD;
-Nenil, fet il, se Dex me saut.&#xD;
Sachiez bataille ne vos faut,&#xD;
que je vos requier et desfi. &#xD;
Ice sachiez vos tot de fi :&#xD;
einz puis n'i ot resnes tenues ;&#xD;
n'orent mie lances menues,&#xD;
ainz furent grosses et plenees,&#xD;
et si estoient bien fenees,&#xD;
s'an furent plus roides et forz.&#xD;
Sor les escuz par tel esforz&#xD;
s'antrefierent des fers tranchanz&#xD;
que parmi les escuz luisanz&#xD;
passa de chascun une toise ;&#xD;
mes li uns l'autre an char n'adoise,&#xD;
ne lance brisiee n'i ot.&#xD;
Chascuns au plus tost que il pot&#xD;
a sa lance sachiee a lui,&#xD;
si s'antrevienent anbedui&#xD;
et revienent a droite joste.&#xD;
Li uns ancontre l'autre joste,&#xD;
si se fierent par tel angoisse&#xD;
que l'une et l'autre lance froisse&#xD;
et li cheval desoz aus chieent.&#xD;
Et cil qui sor les seles sieent&#xD;
ne se tienent a rien grev? :&#xD;
isnelemant sont relev?,&#xD;
car preu estoient et legier.&#xD;
A pi? sont enmi le vergier,&#xD;
si s'antrevienent demanois&#xD;
as boens branz d'acier vienois,&#xD;
et fierent granz cos et nuisanz&#xD;
sor les escuz clers et luisanz,&#xD;
si que trestoz les escartelent&#xD;
et que li oel lor estancelent ;&#xD;
ne ne se pueent mialz pener&#xD;
d'aus anpirier et d'ax grever&#xD;
que il se painnent et travaillent.&#xD;
Andui fieremant s'antrasaillent&#xD;
as plaz des branz et as tranchanz.&#xD;
Tant se sont martel? les danz&#xD;
et les joes et les nasez&#xD;
et poinz et braz et plus assez,&#xD;
temples et hateriax et cos,&#xD;
que tuit lor an duelent li os.&#xD;
Mout sont duillant et mout sont las ;&#xD;
neporquant ne recroient pas,&#xD;
ain?ois s'esforcent mialz et mialz.&#xD;
La suors lor troble les ialz&#xD;
et li sans qui avoec degote,&#xD;
si que par po ne voient gote,&#xD;
et bien sovant lor cos perdoient&#xD;
come cil qui pas ne veoient&#xD;
les espees sor aus conduire ;&#xD;
ne ne pooit mes gueres nuire&#xD;
li uns a l'autre ; neporquant&#xD;
ne dotez ja ne tant ne quant&#xD;
que tote lor force n'an facent.&#xD;
Por ce que li oel lor esfacent&#xD;
si que tot perdent le veoir,&#xD;
et leissent lor escuz cheoir,&#xD;
si s'antraerdent par grant ire ;&#xD;
li uns l'autre sache et detire,&#xD;
si que sor les genouz s'abatent.&#xD;
Ensi longuemant se conbatent,&#xD;
tant que l'ore de none passe,&#xD;
et li granz chevaliers se lasse&#xD;
si que tote li faut l'alainne.&#xD;
Erec a son talant le mainne&#xD;
et sache et tire si que toz&#xD;
les laz de son hiaume a deroz&#xD;
et si que devers lui l'ancline.&#xD;
Cil chiet a danz sor la poitrine&#xD;
ne n'a pooir de relever.&#xD;
Que que il li doie grever,&#xD;
li covint dire et otroier :&#xD;
 Conquis m'avez, nel puis noier ;&#xD;
mes mout me torne a grant contraire.&#xD;
Et neporquant de tel afaire&#xD;
poez estre et de tel renon&#xD;
qu'il ne m'an sera se bel non ;&#xD;
et mout voldroie par proiere,&#xD;
s'estre puet an nule meniere,&#xD;
que je vostre droit non sesse,&#xD;
por ce que confort an esse.&#xD;
Se miaudres de moi m'a conquis,&#xD;
liez an serai, ce vos plevis ;&#xD;
mes se il m'est si ancontr?&#xD;
que pires de moi m'ait outr?,&#xD;
de ce doi ge grant duel avoir.&#xD;
-Amis, tu viax mon non savoir,&#xD;
fet Erec, et jel te dirai,&#xD;
ja ainz de ci ne partirai ;&#xD;
mes ce iert par tel covenant&#xD;
que tu me dies maintenant&#xD;
por coi tu i?s an cest jardin.&#xD;
Savoir an voel tote la fin,&#xD;
que ton non dies et la Joie,&#xD;
que mout me tarde que je l'oie.&#xD;
-La verit? del tot an tot,&#xD;
sire, fet il, sanz nul redot,&#xD;
vos dirai tot quanque vos plest. &#xD;
Erec son non plus ne li test.&#xD;
 Os onques parler, fet il,&#xD;
del roi Lac et d'Erec son fil?&#xD;
-O?l, sire, bien le conui,&#xD;
car a la cort le roi Lac fui&#xD;
mainz jorz, ainz que chevaliers fusse,&#xD;
ne ja, son vuel, ne m'an messe&#xD;
d'ansanble lui por nule rien.&#xD;
-Dons me doiz tu conuistre bien,&#xD;
se tu fus onques avoec moi&#xD;
a la cort mon pere le roi.&#xD;
-Par foi donc m'est bien avenu !&#xD;
Or oez qui m'a retenu&#xD;
an cest vergier si longuemant ;&#xD;
trestot vostre comandemant&#xD;
voel je dire que qu'il me griet.&#xD;
Cele pucele, qui la siet,&#xD;
m'ama des enfance et je li.&#xD;
A l'un et a l'autre abeli&#xD;
et l'amors crut et amanda&#xD;
tant que ele me demanda&#xD;
un don, mes el nel noma mie.&#xD;
Qui veheroit neant s'amie?&#xD;
N'est pas amis qui antresait&#xD;
tot le boen s'amie ne fait,&#xD;
sanz rien leissier et sanz faintise,&#xD;
s'il onques puet an nule guise.&#xD;
Creantai li sa volant?,&#xD;
et quant li oi acreant?,&#xD;
si vost ancor que li plevisse.&#xD;
Se plus volsist, plus an fe?sse,&#xD;
mes ele me crut par ma foi.&#xD;
Fianci? li, si ne soi quoi,&#xD;
tant qu'avint que chevaliers fui :&#xD;
li rois Evrains, cui ni?s je sui,&#xD;
m'adoba veant mainz prodomes&#xD;
dedanz cest vergier ou nos somes.&#xD;
Ma dameisele, qui siet la,&#xD;
tantost de ma foi m'apela&#xD;
et dist que plevi li avoie&#xD;
que ja mes de ceanz n'istroie&#xD;
tant que chevaliers i venist&#xD;
qui par armes me conque?st.&#xD;
Reisons fu que je remainsisse,&#xD;
ainz que ma fiance mantisse,&#xD;
ja ne l'esse je plevi.&#xD;
Des que ge soi le boen et vi&#xD;
a la rien que ge oi plus chiere,&#xD;
n'an dui feire sanblant ne chiere&#xD;
que nule rien me desplest ;&#xD;
car, se ele l'aparcest,&#xD;
el retraissist a li son cuer,&#xD;
et je nel volsisse a nul fuer&#xD;
por rien qui po?st avenir.&#xD;
Ensi me cuida retenir&#xD;
ma dameisele a lonc sejor ;&#xD;
ne cuidoit pas que a nul jor&#xD;
dest an cest vergier antrer&#xD;
vasaus qui me dest outrer.&#xD;
Par ce me cuida a delivre,&#xD;
toz les jorz que j'esse a vivre,&#xD;
avoec li tenir an prison.&#xD;
Et ge fe?sse mesprison,&#xD;
se de rien nule mespre?sse&#xD;
que trestoz ces ne conque?sse&#xD;
vers cui ge esse puissance :&#xD;
vilainne fust tex delivrance.&#xD;
Bien vos puis dire et acointier&#xD;
que je n'ai nul ami si chier&#xD;
vers cui je m'an fainsisse pas ;&#xD;
onques mes d'armes ne fui las&#xD;
de ces que j'ai vaincuz et morz ;&#xD;
mes miens n'an est mie li torz,&#xD;
qui reison voldroit esgarder :&#xD;
de ce ne me poi ge garder&#xD;
se ge ne volsisse estre fax&#xD;
et foi mantie et desleax.&#xD;
La verit? vos en ai dite,&#xD;
et, sachiez bien, n'est pas petite&#xD;
l'enors que vos avez conquise.&#xD;
Mout avez an grant joie mise&#xD;
la cort mon oncle et mes amis,&#xD;
c'or serai hors de ceanz mis ;&#xD;
et por ce que joie an feront&#xD;
tuit cil qui a la cort vanront,&#xD;
Joie de la Cort l'apeloient&#xD;
cil qui la joie an atandoient.&#xD;
Tant longuemant l'ont atandue&#xD;
que premiers lor sera randue&#xD;
par vos, qui l'avez desresniee.&#xD;
Mout avez matee et fesniee&#xD;
mon pris et ma chevalerie,&#xD;
et bien est droiz que je vos die&#xD;
mon non, quant savoir le volez :&#xD;
Maboagrins sui apelez,&#xD;
an leu ou j'aie est? ve?z,&#xD;
par remanbrance de cest non,&#xD;
s'an cest pa?s solemant non,&#xD;
car onques tant con vaslez fui,&#xD;
mon non ne dis ne ne conui.&#xD;
Sire, la veritez savez&#xD;
de quanque vos requis m'avez,&#xD;
mes a dire vos ai ancor.&#xD;
Il a an cest vergier un cor&#xD;
que bien avez ve, ce croi :&#xD;
hors de ceanz issir ne doi&#xD;
tant que le cor aiez son?,&#xD;
et lors m'avroiz desprison?&#xD;
et lors comancera la Joie.&#xD;
Qui que l'antande et qui que l'oie,&#xD;
ja essoines ne le tandra,&#xD;
quant la voiz del cor antandra,&#xD;
que a la cort ne vaigne tost.&#xD;
Levez de ci, sire ; alez tost&#xD;
por le cor isnelemant prandre,&#xD;
que n'i avez plus que atandre,&#xD;
s'an feites ce que vos devez. &#xD;
Maintenant s'est Erec levez&#xD;
et cil se lieve ansanble o lui,&#xD;
au cor an vienent anbedui.&#xD;
Erec le prant et si le sone ;&#xD;
tote sa force i abandone&#xD;
si que mout loing an va l'o?e.&#xD;
Mout s'an est Enyde esjo?e ;&#xD;
liez est li rois et sa gent liee ;&#xD;
n'i a un seul cui mout ne siee&#xD;
et mout ne pleise ceste chose.&#xD;
Nus n'i cesse ne ne repose&#xD;
de joie feire et de chanter.&#xD;
Ce jor se pot Erec vanter&#xD;
c'onques tel joie ne fu feite ;&#xD;
ne porroit pas estre retreite&#xD;
ne contee par boche d'ome,&#xD;
mes je vos an dirai la some&#xD;
briemant sanz trop longue parole.&#xD;
Par le pa?s novele vole&#xD;
qu'ainsi est la chose avenue.&#xD;
Puis n'i ot nule retenue&#xD;
que tuit ne venissent a cort ;&#xD;
de toz sanz li pueples i cort,&#xD;
qu'a pi? que a cheval batant,&#xD;
que li uns l'autre n'i atant.&#xD;
Et cil qui el vergier estoient&#xD;
d'Erec desarmer s'aprestoient,&#xD;
et chantoient par contan?on&#xD;
tuit de la joie une chan?on,&#xD;
et les dames .i. lai troverent&#xD;
que le Lai de Joie apelerent ;&#xD;
et bien serviz a son creante.&#xD;
Mes celi mie n'atalante&#xD;
qui sor le lit d'argent seoit :&#xD;
la Joie que ele veoit&#xD;
ne li venoit mie a pleisir ;&#xD;
mes mainte gent covient sofrir&#xD;
et esgarder ce qui lor poise.&#xD;
Mout fist Enyde que cortoise :&#xD;
por ce que pansive la vit&#xD;
et seule seoir sor le lit,&#xD;
li prist talanz que ele iroit&#xD;
a li, si li demanderoit&#xD;
de son afeire et de son estre,&#xD;
et anquerroit, s'il pooit estre,&#xD;
qu'ele del suen li rede?st,&#xD;
mes que trop ne li desse?st.&#xD;
Seule i cuida Enyde aler,&#xD;
que nelui n'i cuida mener ;&#xD;
mes des dames et des puceles,&#xD;
des mialz vaillanz et des plus beles,&#xD;
la suioient une partie&#xD;
par amor et par conpaignie,&#xD;
et por celi feire confort&#xD;
a cui la Joie enuioit fort,&#xD;
por ce qu'il li estoit avis&#xD;
c'or ne seroit mes ses amis&#xD;
avoec li tant con il soloit,&#xD;
quant il del vergier issir doit.&#xD;
A cui qu'il onques abelisse,&#xD;
ne puet muer qu'il ne s'an isse,&#xD;
que venue est l'ore et li termes.&#xD;
Por ce li coroient les lermes&#xD;
des ialz tot contreval le vis.&#xD;
Mout plus que je ne vos devis&#xD;
estoit dolante et correciee,&#xD;
et neporquant si s'est dreciee ;&#xD;
mes de nule ne li est tant&#xD;
de ces qui la vont confortant&#xD;
que ele an lest son duel a feire.&#xD;
Enyde come deboneire&#xD;
la salue ; cele ne pot&#xD;
de grant piece respondre mot,&#xD;
car sopir et sanglot li tolent&#xD;
qui mout l'anpirent et afolent.&#xD;
Grant piece apr?s li a randu&#xD;
la dameisele son salu,&#xD;
et quant ele l'ot esgardee&#xD;
une grant piece et ravisee,&#xD;
autre foiee et conee ;&#xD;
mes n'an fu pas tres bien certainne,&#xD;
ne d'anquerre ne li fu painne&#xD;
dom ele estoit, de quel pa?s&#xD;
et dom ses sires ert na?s :&#xD;
d'aus .ii. demande qui il sont.&#xD;
Enyde tantost li respont&#xD;
et la verit? li reconte.&#xD;
 Niece, fet ele, sui le conte&#xD;
qui tient Laluth an son demainne,&#xD;
fille de sa seror germainne ;&#xD;
a Laluth fui nee et norrie. &#xD;
Ne puet muer que lors ne rie&#xD;
cele qui tant s'an esjo?st,&#xD;
einz que plus dire li o?st,&#xD;
que de son duel mes ne li chaut.&#xD;
De leesce li cuers li faut&#xD;
ne ne puet sa joie celer ;&#xD;
beisier la vet et acoler&#xD;
et dist :  Je sui vostre cosine,&#xD;
sachiez que c'est veritez fine,&#xD;
et vos estes niece mon pere,&#xD;
car il et li vostres sont frere ;&#xD;
mes je cuit que vos ne savez,&#xD;
ne o? dire ne l'avez,&#xD;
comant je ving an ceste terre.&#xD;
Li cuens vostre oncles avoit guerre,&#xD;
si vindrent a lui an soldees&#xD;
chevalier de maintes contrees.&#xD;
Ensi, bele cosine, avint&#xD;
que avoec .i. soudoier vint,&#xD;
li ni?s le roi de Brandigan ;&#xD;
chi?s mon pere fu pres d'un an,&#xD;
bien a, ce croi, .xii. anz passez.&#xD;
Ancor estoie anfes asez&#xD;
et il ert biax et avenanz ;&#xD;
la fe?mes noz covenanz&#xD;
antre nos .ii., tex con nos sist.&#xD;
Einz ne vos rien qu'il ne volsist,&#xD;
tant qu'a amer me coman?a ;&#xD;
si me plevi et fian?a&#xD;
que toz jorz mes amis seroit&#xD;
et que il ?a m'an amanroit.&#xD;
Moi plot et a lui d'autre part.&#xD;
Lui demora et moi fu tart&#xD;
que ?a m'an venisse avoec lui ;&#xD;
si nos  venimes andui,&#xD;
que nus ne le sot mes que nos ;&#xD;
a cel jor antre moi et vos&#xD;
estiens juenes et petites.&#xD;
Voir vos ai dit ; or me redites,&#xD;
ausi con ge vos ai cont?,&#xD;
de vostre ami la verit?,&#xD;
par quel avanture il vos a.&#xD;
-Bele cosine, il m'espousa,&#xD;
si que mes peres bien le sot&#xD;
et ma mere qui joie en ot.&#xD;
Tuit le sorent et li? an furent&#xD;
nostre parant, si com il durent ;&#xD;
liez an fu me?smes li cuens,&#xD;
car il est chevaliers si buens&#xD;
qu'an ne porroit meillor trover ;&#xD;
ne n'est or pas a esprover&#xD;
de bont? ne de vaselage :&#xD;
ne set l'an tel de son aage,&#xD;
ne cuit que ses parauz soit nus.&#xD;
Il m'ainme mout et je lui plus,&#xD;
tant qu'amors ne puet estre graindre.&#xD;
Onques ancor ne me soi faindre&#xD;
de lui amer, ne je ne doi :&#xD;
voir, mes sires est filz de roi,&#xD;
et si me prist et povre et nue ;&#xD;
qu'ainz a nule desconseilliee&#xD;
ne fu si granz apareilliee.&#xD;
Et s'il vos plest, jel vos dirai,&#xD;
si que de rien n'an mantirai,&#xD;
comant je ving a tel hautesce ;&#xD;
ja del dire ne m'iert peresce. &#xD;
Lors li conta et reconut&#xD;
comant Erec vint a Laluth,&#xD;
car ele n'ot del celer cure ;&#xD;
bien li reconta l'avanture&#xD;
tot mot a mot sanz antrelais.&#xD;
Mes a reconter vos an lais,&#xD;
por ce que d'enui croist son conte&#xD;
qui .ii. foiz une chose conte.&#xD;
Quequ'eles parolent ansanble,&#xD;
une dame seule s'an anble,&#xD;
qui as barons le vet conter&#xD;
por la Joie croistre et monter.&#xD;
De ceste joie s'esjo?rent&#xD;
tuit ansanble cil qui l'o?rent,&#xD;
et quant Maboagrains le sot,&#xD;
sor toz les autres joie en ot.&#xD;
Ce que s'amie se conforte,&#xD;
et la dame qui li aporte&#xD;
la novele hastivemant,&#xD;
l'a fet mout li? soudenemant ;&#xD;
liez an fu me?smes li rois,&#xD;
qui grant joie feisoit ein?ois,&#xD;
mes or la fet asez graignor.&#xD;
Enyde vient a son seignor&#xD;
et sa cosine o lui amainne,&#xD;
plus bele que ne fu Elainne&#xD;
et plus gente et plus avenant.&#xD;
Contre eles corent maintenant&#xD;
antre Erec et Maboagrain&#xD;
et Guivret et le roi Evrain,&#xD;
et trestuit li autre i acorent,&#xD;
si les saluent et enorent,&#xD;
que nus ne s'an faint ne retret.&#xD;
Maboagrains grant joie fet&#xD;
d'Enyde, et ele ausi de lui ;&#xD;
Erec et Guivrez anbedui&#xD;
refont joie de la pucele ;&#xD;
grant joie font et cil et cele,&#xD;
si s'antrebeisent et acolent.&#xD;
De raler el chastel parolent,&#xD;
car trop ont el vergier est? ;&#xD;
de l'issir sont tuit aprest?,&#xD;
si s'an issent joie feisant&#xD;
et li uns l'autre antrebeisant.&#xD;
Trestuit apr?s le roi s'an issent,&#xD;
mes ainz que el chastel venissent,&#xD;
furent asanbl? li baron&#xD;
de tot le pa?s anviron,&#xD;
et tuit cil qui la Joie sorent&#xD;
i vindrent, qui venir i porent.&#xD;
Granz fu l'asanblee et la presse,&#xD;
chascuns d'Erec veoir s'angresse&#xD;
et haus et bas, et povre et riche.&#xD;
Li uns devant l'autre se fiche,&#xD;
si le saluent et anclinent,&#xD;
et d?ent tuit, c'onques ne finent :&#xD;
 Dex saut celui par cui ressort&#xD;
joie et leesce an nostre cort!&#xD;
que Dex a feire ait andur? ! ?&#xD;
Ensi jusqu'a la cort l'an mainnent&#xD;
et de joie faire se painnent,&#xD;
si con li cuer les an semonent.&#xD;
Harpes, vieles i resonent,&#xD;
gigues, sautier et sinphonies&#xD;
et trestotes les armonies&#xD;
qu'an porroit dire ne nomer.&#xD;
Mes je le vos vuel assomer&#xD;
briemant sanz trop longue demore.&#xD;
Li rois a son pooir l'enore,&#xD;
et tuit li autre sanz feintise ;&#xD;
n'i a nul qui de son servise&#xD;
ne s'aparaut mout volantiers.&#xD;
Trois jorz dura la Joie antiers,&#xD;
einz qu'Erec s'an po?st torner.&#xD;
Au quart ne volt plus sejorner&#xD;
por rien qu'an li sest proier.&#xD;
Grant joie ot a lui convoier&#xD;
et mout grant presse au congi? prandre.&#xD;
Ne pooit pas les saluz randre&#xD;
an demi jor par un et un,&#xD;
s'il volsist respondre a chascun ;&#xD;
les barons salue et acole,&#xD;
les autres a une parole&#xD;
comande a Deu toz et salue.&#xD;
Et Enyde ne rest pas mue&#xD;
au congi? prandre des barons :&#xD;
toz les salue par lor nons&#xD;
et il li tuit comunemant.&#xD;
Au departir mout dolcemant&#xD;
beise et acole sa cosine.&#xD;
Departi sont, la Joie fine.&#xD;
Cil s'an vont, et cil s'an retornent.&#xD;
Erec et Guivrez ne sejornent,&#xD;
mes a joie lor voie tindrent&#xD;
tant que au chastel tot droit vindrent&#xD;
ou li rois lor fu anseigniez.&#xD;
Le jor devant estoit seniez :&#xD;
ansanble o lui priveemant&#xD;
en ses chanbres tant seulemant&#xD;
.v.c. barons de sa meison ;&#xD;
onques mes an nule seison&#xD;
ne fu trovez li rois si seus,&#xD;
si an estoit mout angoisseus&#xD;
que plus n'avoit gent a sa cort.&#xD;
Atant uns messages acort,&#xD;
que il orent fet avancier&#xD;
por lor venue au roi noncier ;&#xD;
si s'an vint tost devant la rote.&#xD;
Le roi trova et sa gent tote,&#xD;
si le salue come sages&#xD;
et dist :  Sire, ge sui messages&#xD;
Erec et Guivret le Petit. &#xD;
Apr?s li a cont? et dit&#xD;
qu'a sa cort veoir le venoient.&#xD;
Li rois respont :  Bien veignant soient,&#xD;
come baron vaillant et preu ;&#xD;
meillors d'aus .ii. ne sai nul leu,&#xD;
d'aus iert mout ma corz amandee. &#xD;
Lors a la re?ne mandee,&#xD;
si li a dites les noveles.&#xD;
Li autre font metre lor seles&#xD;
por aler contre les barons ;&#xD;
einz ne chaucierent esperons,&#xD;
tant se hasterent de monter.&#xD;
Briemant vos voel dire et conter&#xD;
que ja estoit el bois venue&#xD;
la rote de la gent menue,&#xD;
gar?on et queu et botellier,&#xD;
por les ostex apareillier ;&#xD;
la granz rote venoit apr?s.&#xD;
S'estoient ja venu si pres&#xD;
qu'an la vile estoient antr? ;&#xD;
maintenant se sont ancontr?,&#xD;
si s'antresaluent et beisent.&#xD;
As ostex vienent, si s'aeisent,&#xD;
si se desvestent et atornent,&#xD;
de lor beles robes s'atornent ;&#xD;
et quant il furent atorn?,&#xD;
a la cort s'an sont retorn?.&#xD;
A cor vienent, li rois les voit,&#xD;
et la re?ne, qui desvoit&#xD;
d'Erec et d'Enyde acoler ;&#xD;
de li po?st l'en oiseler,&#xD;
tant estoit de grant joie plainne.&#xD;
Chascuns d'ax conjo?r se painne,&#xD;
et li rois pes feire comande,&#xD;
puis anquiert Erec et demande&#xD;
noveles de ses avantures.&#xD;
Quant apeisiez fu li murmures,&#xD;
Erec ancomance son conte :&#xD;
ses avantures li reconte,&#xD;
que nule n'en i antroblie.&#xD;
Mes cuidiez vos que je vos die&#xD;
quex acoisons le fist movoir?&#xD;
Naie, que bien savez le voir&#xD;
et de ice et d'autre chose&#xD;
si con ge la vos ai esclose.&#xD;
Li reconters me seroit gri?s,&#xD;
que li contes n'est mie bri?s,&#xD;
qui le voldroit recomancier&#xD;
et les paroles ragencier&#xD;
si com il lor conta et dist&#xD;
des .iii. chevaliers qu'il conquist&#xD;
et puis des .v., et puis del conte&#xD;
qui feire li volt si grant honte ;&#xD;
et puis des jaianz dist apr?s,&#xD;
trestot en ordre pres a pres&#xD;
ses avantures lor conta&#xD;
jusque la ou il esfronta&#xD;
le conte qui sist au mangier,&#xD;
et con recovra son destrier.&#xD;
 Erec, dist li rois, biax amis,&#xD;
or remanez an cest pa?s&#xD;
en ma cort, si con vos solez.&#xD;
-Sire, des que vos le volez,&#xD;
je remandrai mout volentiers&#xD;
.ii. anz ou trois trestoz antiers,&#xD;
mes priez Guivret tot ausi&#xD;
del remenoir, et gel li pri. &#xD;
Li rois del remenoir le prie&#xD;
et cil la remenance otrie.&#xD;
Ensi remainnent amedui ;&#xD;
li rois les retient avoec lui,&#xD;
ses tint mout chiers et enora.&#xD;
Erec a cort tant demora,&#xD;
Guivrez et Enyde, antr'aus trois,&#xD;
que morz fu ses peres li rois,&#xD;
qui vialz ert et de grant aage.&#xD;
Maintenant murent li message ;&#xD;
li baron qui l'alerent querre,&#xD;
li plus haut home de sa terre,&#xD;
tant le quistrent et demanderent&#xD;
que a Tintajuel le troverent,&#xD;
.viii. jorz devant Natevit?.&#xD;
Cil li distrent la verit?,&#xD;
comant il estoit avenu&#xD;
de son pere le viel chenu,&#xD;
qui morz estoit et trespassez.&#xD;
Erec an pesa plus asez&#xD;
qu'il ne mostra sanblant as genz,&#xD;
mes diaus de roi n'est mie genz,&#xD;
n'a roi n'avient qu'il face duel.&#xD;
La ou il ert, a Tintajuel,&#xD;
fist chanter vigiles et messes,&#xD;
promist et randi les promesses&#xD;
si com il les avoit promises,&#xD;
as meisons Deu et as eglises.&#xD;
Mout fist bien ce que fere dut :&#xD;
povres mesaeisiez eslut,&#xD;
plus de cent et .lx.ix.,&#xD;
si les revesti tot de nuef ;&#xD;
as povres clers et as provoires&#xD;
dona, que droiz fu, chapes noires&#xD;
et chaudes pelices desoz.&#xD;
Mout fist por Deu grant bien a toz :&#xD;
a ces qu'an avoient mestier&#xD;
dona deniers plus d'un setier.&#xD;
Qant departi ot son avoir,&#xD;
apr?s fist .i. mout grant savoir,&#xD;
que del roi sa terre reprist ;&#xD;
apr?s si li pria et dist&#xD;
qu'il le coronast a sa cort.&#xD;
Li rois dist que tost s'an atort,&#xD;
car coron? seront andui,&#xD;
il et sa fame avoec lui,&#xD;
a la Natevit? qui vient,&#xD;
et dist :  Aler nos an covient&#xD;
desi qu'a Nantes an Bretaigne ;&#xD;
la porteront roial ansaigne,&#xD;
corone d'or et ceptre el poing :&#xD;
cest don et ceste enor vos doing. &#xD;
Erec le roi an mercia&#xD;
et dist que mout don? li a.&#xD;
A la Natevit? ansanble&#xD;
li roiz toz ses barons asanble ;&#xD;
trestot par un et un les mande&#xD;
et les dames venir comande :&#xD;
toz les manda, nus n'i remaint.&#xD;
Et Erec an comanda maint :&#xD;
maint venir en i comanda,&#xD;
plus en i vint qu'il ne cuida&#xD;
por lui servir et enor fere.&#xD;
Ne vos sai dire ne retrere&#xD;
qui fu chascuns ne de lor non,&#xD;
mes qui qui venist ne qui non,&#xD;
Erec n'oblia pas le pere&#xD;
ma dame Enyde ne sa mere.&#xD;
Cil fu mandez premieremant,&#xD;
et vint a cort mout richemant&#xD;
con riches ber et chastelains ;&#xD;
n'ot pas rote de chapelains&#xD;
ne de gent fole n'esba?e,&#xD;
mes de bone chevalerie&#xD;
et de gent mout bien atornee.&#xD;
Chascun jor font mout grant jornee ;&#xD;
tant chevalchierent chascun jor&#xD;
qu'a grant joie et a grant enor,&#xD;
la voille de Natevit?,&#xD;
vindrent a Nantes la cit?.&#xD;
Onques nul leu ne s'aresterent&#xD;
jusqu'an la haute sale antrerent ;&#xD;
Erec et Enyde les voient,&#xD;
ancontre vont, plus ne deloient,&#xD;
si les saluent et acolent ;&#xD;
mout dolcemant les aparolent&#xD;
et font joie, si com il durent.&#xD;
Quant antreconjo? se furent,&#xD;
tuit .iiii. main a main se tindrent,&#xD;
jusque devant le roi s'an vindrent,&#xD;
si le saluent maintenant&#xD;
et la re?ne ansemant&#xD;
qui delez lui seoit ancoste.&#xD;
Erec tint par la main son oste&#xD;
et dist :  Sire, veez vos ci&#xD;
mon boen oste et mon boen ami,&#xD;
qui me porta si grant enor&#xD;
qu'an sa meison me fist seignor :&#xD;
einz qu'il me conest de rien,&#xD;
me herberja et bel et bien ;&#xD;
quanque il ot m'abandona,&#xD;
ne?s sa fille me dona&#xD;
sanz los et sanz consoil d'autrui.&#xD;
-Et ceste dame ansanble o lui,&#xD;
amis, fet li rois, qui est ele? &#xD;
Erec nule rien ne li cele :&#xD;
 Sire, fet il, de ceste dame&#xD;
vos di qu'ele est mere ma fame.&#xD;
-Sa mere est ele? -Voire, sire.&#xD;
-Certes donc puis je tres bien dire&#xD;
que mout doit estre bele et gente&#xD;
la flors qui ist de si bele ante,&#xD;
et li fruiz miaudres qu'an i quiaut,&#xD;
car qui de boen ist, soef iaut.&#xD;
Bele est Enyde, et bele doit&#xD;
estre, par reison et par droit,&#xD;
que bele dame est mout sa mere,&#xD;
biau chevalier a en son pere.&#xD;
De rien nule ne les angigne,&#xD;
car mout retret bien et religne&#xD;
a anbedeus de mainte chose. &#xD;
Ci se test li rois et repose,&#xD;
si lor comande qu'il s'asieent ;&#xD;
cil son comandemant ne vieent :&#xD;
assis se sont tot maintenant.&#xD;
Or a Enyde joie grant,&#xD;
car son pere et sa mere voit,&#xD;
que mout lonc tans pass? avoit&#xD;
mout l'en fu bel et mout li plot,&#xD;
s'an fist joie quanqu'ele pot ;&#xD;
mes n'en pot pas tel joie faire&#xD;
qu'ancor n'an fust la joie maire.&#xD;
Ne je n'an voel ore plus dire,&#xD;
car vers la gent li cuers me tire&#xD;
qui la estoit tote asanblee&#xD;
de mainte diverse contree.&#xD;
Asez i ot contes et rois,&#xD;
normanz, bretons, escoz, einglois ;&#xD;
d'Eingleterre et de Cornoaille&#xD;
i ot mout riche baronaille ;&#xD;
car des Gales jusqu'an Anjo&#xD;
n'an Alemaigne n'an Peito&#xD;
n'ot chevalier de grant afeire&#xD;
ne gentil dame deboneire&#xD;
don les meillors et les plus gentes&#xD;
ne fussent a la cort a Nantes,&#xD;
que li rois les ot toz mandez.&#xD;
Or oez, se vos comandez :&#xD;
quant la corz fu tote asanblee,&#xD;
ein?ois que tierce fust sonee,&#xD;
ot adobez li rois Artus&#xD;
.iiii. cenz chevaliers et plus,&#xD;
toz filz de contes et de rois ;&#xD;
chevax dona a chascun trois&#xD;
et robes a chascun .iii. peire,&#xD;
por ce que sa corz mialz apeire.&#xD;
Mout fu li rois puissanz et larges :&#xD;
ne dona pas mantiax de sarges,&#xD;
ne de conins ne de brunetes,&#xD;
mes de samiz et d'erminetes,&#xD;
de veir antier et de diapres,&#xD;
listez d'orfrois roides et aspres.&#xD;
Alixandres, qui tant conquist&#xD;
que desoz lui tot le mont mist,&#xD;
et tant fu larges et tant riches,&#xD;
fu anvers lui povres et chiches ;&#xD;
Cesar, l'empereres de Rome,&#xD;
et tuit li roi que l'en vos nome&#xD;
an diz et an chan?ons de geste,&#xD;
ne dona tant a une feste&#xD;
come li rois Artus dona&#xD;
le jor que Erec corona ;&#xD;
ne tant n'osassent pas despandre&#xD;
antre Cesar et Alixandre&#xD;
com a la cort ot despandu.&#xD;
Li mantel furent estandu&#xD;
a bandon par totes les sales ;&#xD;
tuit furent giti? hors des males,&#xD;
s'an prist qui vost, sanz contrediz.&#xD;
Enmi la cort, sor un tapiz,&#xD;
ot .xxx. muis d'esterlins blans,&#xD;
car lors avoient a cel tans&#xD;
core des le tans Merlin&#xD;
par tote Bretaigne esterlin.&#xD;
Iluec pristrent livreison tuit,&#xD;
chascuns an porta cele nuit&#xD;
tant com il vost a son ostel.&#xD;
A tierce, le jor de Noel,&#xD;
sont ilueques tuit asanbl? ;&#xD;
tot ot Erec le cuer anbl?&#xD;
la granz joie qui li aproche.&#xD;
Or ne porroit lengue ne boche&#xD;
de nul home, tant sest d'art,&#xD;
deviser le tierz ne le quart&#xD;
ne le quint de l'atornemant&#xD;
qui fu a son coronemant.&#xD;
Donc voel ge grant folie anprandre,&#xD;
qui au descrivre voel antandre ;&#xD;
mes des que feire le m'estuet,&#xD;
et c'est chose qu'an feire puet,&#xD;
ne leirai pas que ge n'an die&#xD;
selonc mon san une partie.&#xD;
En la sale ot .ii. faudestu?s&#xD;
d'ivoire, blans et biax et nu?s,&#xD;
d'une meniere et d'une taille.&#xD;
Cil qui les fist, sanz nule faille,&#xD;
fu mout soutix et angigneus,&#xD;
car si les fist sanblanz andeus&#xD;
d'un haut, d'un lonc, et d'un ator,&#xD;
ja tant n'esgardessiez antor&#xD;
por l'un de l'autre dessevrer&#xD;
que ja i po?ssiez trover&#xD;
an l'un qui an l'autre ne fust.&#xD;
N'i avoit nule rien de fust,&#xD;
se d'or non et d'ivoire fin.&#xD;
Antailli? furent de grant fin,&#xD;
car li dui manbre d'une part&#xD;
orent sanblance de liepart,&#xD;
li autre dui de corquatrilles.&#xD;
Uns chevaliers, Bruianz des Illes,&#xD;
en avoit fet de l'un seisine&#xD;
le roi Artus et la re?ne.&#xD;
Li rois Artus sor l'un s'asist,&#xD;
sor l'autre Erec aseoir fist,&#xD;
qui fu vestuz d'un drap de moire.&#xD;
Lisant trovomes an l'estoire&#xD;
la description de la robe.&#xD;
Si an trai a garant Macrobe&#xD;
qui an l'estoire mist s'antante,&#xD;
qui l'antendi?, que je ne mante.&#xD;
Macrobe m'anseigne a descrivre,&#xD;
si con je l'ai trov? el livre,&#xD;
l'uevre del drap et le portret.&#xD;
Quatre fees l'avoient fet,&#xD;
par grant san et par grant mestrie&#xD;
An fu l'ovraigne establie &#xD;
si com il esgarde et mesure&#xD;
con li ciax et la terre dure,&#xD;
si que de rien nule n'i faut&#xD;
et puis le bas et puis le haut&#xD;
et puis le l? et puis le lonc&#xD;
et puis esgarde par selonc&#xD;
con la mers est lee et parfonde,&#xD;
et si mesure tot le monde.&#xD;
Ceste oevre i mist la premerainne,&#xD;
et la seconde mist sa painne&#xD;
en Arimetique portraire,&#xD;
si se pena de mout bien faire,&#xD;
si com ele nonbre par sans&#xD;
les jorz et les ores del tans,&#xD;
et l'eve de mer gote a gote&#xD;
et puis la gravele trestote&#xD;
et les estoiles tire a tire ;&#xD;
bien an set la verit? dire,&#xD;
et quantes fuelles an bois a ;&#xD;
onques nonbres ne l'an boisa&#xD;
ne ja n'an mantira de rien,&#xD;
car ele i viaut antandre bien.&#xD;
Tex ert l'uevre d'Arimetique,&#xD;
et la tierce oevre ert de Musique,&#xD;
a cui toz li deduiz s'acorde,&#xD;
chanz et deschanz et, sanz descorde,&#xD;
d'arpe, de rote et de viele.&#xD;
Ceste oevre estoit et boene et bele,&#xD;
car devant lui gisoient tuit&#xD;
li estrumant et li deduit.&#xD;
La quarte, qui apr?s ovra,&#xD;
a mout boene oevre recovra,&#xD;
que la meillor des arz i mist :&#xD;
d'Astronomie s'antremist,&#xD;
cele qui fet tante mervoille&#xD;
et as estoiles s'an consoille&#xD;
et a la lune et au soloil.&#xD;
En autre leu n'an prant consoil&#xD;
de rien qui a feire li soit ;&#xD;
cil la consoille bien a droit&#xD;
de quanque cele li requiert,&#xD;
et quanque fu et quanque iert&#xD;
l'estuet certainnemant savoir&#xD;
sanz mantir et sanz decevoir.&#xD;
Ceste oevre fu el drap portreite&#xD;
don la robe Erec estoit feite&#xD;
a fil d'or ovree et tissue.&#xD;
La pane qui i fu cosue&#xD;
fu d'unes contrefetes bestes&#xD;
qui ont totes blondes les testes&#xD;
et les cors noirs com une more,&#xD;
et les dos ont vermauz desore,&#xD;
les vantres noirs et la coe inde ;&#xD;
itex bestes neissent en Inde,&#xD;
si ont berbioletes non,&#xD;
ne manjuent se poissons non,&#xD;
quenele et girofle novel.&#xD;
Que vos diroie del mantel?&#xD;
Mout fu riches et boens et biax ;&#xD;
.iiii. pierres ot es tassiax :&#xD;
d'une part ot .ii. crisolites,&#xD;
et de l'autre .ii. ametistes,&#xD;
qui furent assises en or.&#xD;
Enyde n'estoit pas encor&#xD;
venue el pal?s a cele ore ;&#xD;
quant li rois voit qu'ele demore,&#xD;
Gauvain i comande a aler&#xD;
por Enyde el pal?s mener.&#xD;
Gauvains i cort, ne fu pas lanz,&#xD;
o lui li rois Caroduanz&#xD;
et li larges rois de Savoie ;&#xD;
Guivrez li Petiz le convoie,&#xD;
apr?s va Ydiers, li filz Nuht ;&#xD;
des autres barons i corut,&#xD;
et tot por les dames conduire,&#xD;
don l'en po?st .i. ost destruire,&#xD;
que plus en i ot d'un millier.&#xD;
Quanque pot, d'Enide atillier&#xD;
se fu la re?ne penee.&#xD;
El pal?s l'en ont amenee&#xD;
d'une part Gauvains li cortois,&#xD;
de l'autre part li larges rois&#xD;
de Savoie, qui mout l'ot chiere,&#xD;
tot por Erec qui ses ni?s iere.&#xD;
Quant eles vindrent el pal?s,&#xD;
contre eles cort a grant esl?s&#xD;
li rois Artus et par franchise&#xD;
lez Erec a Enyde assise,&#xD;
car mout li vialt grant enor feire.&#xD;
Maintenant comanda fors treire&#xD;
.ii. corones de son tresor,&#xD;
totes massices de fin or.&#xD;
Quant il l'ot comand? et dit,&#xD;
les corones sanz nul respit&#xD;
li furent devant aportees,&#xD;
d'escharbocles anluminees,&#xD;
que .iiii. en avoit en chascune.&#xD;
Nule riens n'est clartez de lune&#xD;
a la clart? que porroit randre&#xD;
des escharbocles la plus mandre :&#xD;
por la clart? qu'eles gitoient,&#xD;
tuit cil qui el pal?s estoient&#xD;
si tres duremant s'esba?rent&#xD;
que de piece gote ne virent ;&#xD;
ne?s li rois s'an esba?&#xD;
et neporquant mout s'esjo?,&#xD;
qu'il les vit si cleres et beles.&#xD;
L'une fist prandre a .ii. puceles,&#xD;
et l'autre a .ii. barons tenir.&#xD;
Puis comanda avant venir&#xD;
les evesques et les prieus&#xD;
et les abez religieus&#xD;
por enoindre le novel roi&#xD;
selonc la crestiene loi.&#xD;
Maintenant sont avant venu&#xD;
tuit li prelat, juesne et chenu,&#xD;
car a la cort avoit assez&#xD;
clers et evesques et abez.&#xD;
L'evesques de Nantes me?smes,&#xD;
qui mout fu prodom et saintismes,&#xD;
fist le sacre del roi novel&#xD;
mout saintemant et bien et bel,&#xD;
et la corone el chief li mist.&#xD;
Li rois Artus aporter fist&#xD;
.i. ceptre qui mout fu loez ;&#xD;
del ceptre la fa?on oez,&#xD;
qui fu plus clers c'une verrine,&#xD;
toz d'une esmeraude anterine,&#xD;
et si avoit plain poing de gros.&#xD;
La verit? dire vos os&#xD;
qu'an tot le monde n'a meniere&#xD;
de poisson ne de beste fiere&#xD;
ne d'ome ne d'oisel volage&#xD;
que chascuns lonc sa propre ymage&#xD;
n'i fust ovrez et antailliez.&#xD;
Li ceptres fu au roi bailliez,&#xD;
qui a mervoilles l'esgarda ;&#xD;
si le mist, que plus ne tarda,&#xD;
li rois Erec an sa main destre :&#xD;
or fu rois si com il dut estre.&#xD;
Puis ont Enyde coronee.&#xD;
Ja estoit la messe sonee,&#xD;
si s'an vont a la mestre eglise&#xD;
o?r la messe et le servise ;&#xD;
a l'eveschi? s'an vont orer.&#xD;
De joie ve?ssiez plorer&#xD;
le pere et la mere Enyde,&#xD;
qui ot a non Tarsenesyde ;&#xD;
por voir ot non ensi sa mere,&#xD;
et Licoranz ot non ses pere ;&#xD;
mout estoient anbedui li?.&#xD;
Quant il vindrent a l'eveschi?,&#xD;
ancontre s'an issirent hors,&#xD;
a reliques et a tresors,&#xD;
o croiz, o teptre, o ancenssier,&#xD;
trestuit li moinne del mostier,&#xD;
et o chasses a toz cors sainz,&#xD;
car an l'eglise en avoit mainz.&#xD;
A l'encontre orent tot hors tret,&#xD;
et de chanter n'i ot po fet.&#xD;
Onques ansanble ne vit nus&#xD;
tant rois, tant contes ne tant dus&#xD;
ne tant barons a une messe ;&#xD;
si fu granz la presse et espesse&#xD;
que toz an fu li mostiers plains.&#xD;
Onques n'i pot antrer vilains,&#xD;
se dames non et chevalier.&#xD;
Dehors la porte del mostier&#xD;
en avoit ancores assez,&#xD;
tant en i avoit amassez&#xD;
que el mostier antrer ne porent.&#xD;
Quant tote la messe o?e orent,&#xD;
si sont el chastel retorn?.&#xD;
Ja fu tot prest et atorn?,&#xD;
tables mises et napes sus :&#xD;
.v.c. tables i ot et plus ;&#xD;
mes ne vos voel pas feire acroire,&#xD;
man?onge sanbleroit trop voire,&#xD;
tables fussent mises a tire&#xD;
en un pal?s ; ja nel quier dire.&#xD;
Ainz en i ot cinc sales pleinnes,&#xD;
si que l'en pooit a granz peinnes&#xD;
voie antre les tables avoir.&#xD;
A chascune table por voir&#xD;
avoit ou roi ou duc ou conte,&#xD;
et .c. chevaliers tot par conte&#xD;
en chascune table seoient.&#xD;
Mil chevalier de pein servoient&#xD;
et mil de vin et mil de mes,&#xD;
vestuz d'ermins peli?ons fres.&#xD;
Des mes divers don sont servi,&#xD;
neporquant se ge nel vos di,&#xD;
vos savroie bien reison randre ;&#xD;
mes il m'estuet a el antendre.&#xD;
Explycyt li romans d'Erec et d'Enyde.</LiteraryWork>
