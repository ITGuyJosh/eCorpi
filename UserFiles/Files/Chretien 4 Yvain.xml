<?xml version="1.0"?>
<LiteraryWork Author="Josh" Title="Title" Type="The Secret Life of Josh's Title">Artus, li boens rois de Bretaingne,&#xD;
La cui proesce nos enseigne&#xD;
Que nos soiens preu et cortois,&#xD;
Tint cort si riche come rois&#xD;
A cele feste qui tant coste,&#xD;
Qu'an doit clamer la Pantecoste.&#xD;
Li rois fu a Carduel en Gales ;&#xD;
Apr?s mangier, parmi ces sales,&#xD;
Cil chevalier s'atropelerent&#xD;
La ou dames les apelerent&#xD;
Ou dameiseles ou puceles.&#xD;
Li un recontoient noveles,&#xD;
Li autre parloient d'Amors,&#xD;
Des angoisses et des dolors&#xD;
Et des granz biens qu'orent sovant&#xD;
Li deciple de son covant,&#xD;
Qui lors estoit mout dolz et buens ;&#xD;
Mes or i a mout po des suens&#xD;
Qu'a bien pres l'ont ja tuit lessiee,&#xD;
S'an est Amors mout abessiee ;&#xD;
Car cil qui soloient amer&#xD;
Se feisoient cortois clamer&#xD;
Et preu et large et enorable ;&#xD;
Or est Amors tornee a fable&#xD;
Por ce que cil qui rien n'en santent&#xD;
D?ent qu'il aiment, mes il mantent,&#xD;
Et cil fable et man?onge an font&#xD;
Qui s'an vantent et droit n'i ont.&#xD;
Mes or parlons de cez qui furent,&#xD;
Si leissons cez qui ancor durent,&#xD;
Car mout valt mialz, ce m'est avis,&#xD;
Uns cortois morz c'uns vilains vis.&#xD;
Por ce me plest a reconter&#xD;
Chose qui face a escouter&#xD;
Del roi qui fu de tel tesmoing&#xD;
Qu'an en parole et pres et loing ;&#xD;
Si m'acort de tant as Bretons&#xD;
Que toz jorz durra li renons&#xD;
Qui a enor se traveillierent.&#xD;
Mes cel jor mout se merveillierent&#xD;
Del roi qui ein?ois se leva ;&#xD;
Si ot de tex cui mout greva&#xD;
Et qui mout grant parole an firent,&#xD;
Por ce que onques mes nel virent&#xD;
A si grant feste an chanbre antrer&#xD;
Por dormir ne por reposer ;&#xD;
Mes cel jor ensi li avint&#xD;
Que la re?ne le detint,&#xD;
Si demora tant delez li&#xD;
Qu'il s'oblia et endormi.&#xD;
A l'uis de la chanbre defors&#xD;
Fu Didonez et Sagremors&#xD;
Et Kex et messire Gauvains,&#xD;
Et si i fu messire Yvains&#xD;
Et avoec ax Qualogrenanz,&#xD;
Uns chevaliers mout avenanz,&#xD;
Qui lor a comanci? un conte,&#xD;
Non de s'annor, mes de sa honte.&#xD;
Queque il son conte contoit&#xD;
Et la re?ne l'escoutoit,&#xD;
Si s'est de lez le roi levee&#xD;
Et vient sor ax tot a celee,&#xD;
Qu'ainz que nus la po?st veoir,&#xD;
Se fu lessiee entr'ax cheoir,&#xD;
Fors que Calogrenanz sanz plus&#xD;
Sailli an piez contre li sus.&#xD;
Et Kex, qui mout fu ranponeus,&#xD;
Fel et poignanz et venimeus,&#xD;
Li dist : "Par Deu, Qualogrenant,&#xD;
Mout vos vos voi or preu et saillant,&#xD;
Et certes mout m'est bel quant vos&#xD;
Estes li plus cortois de nos ;&#xD;
Et bien sai que vos le cuidiez,&#xD;
Tant estes vos de san vuidiez.&#xD;
S'est droiz que ma dame le cuit&#xD;
Que vos avez plus que nos tuit&#xD;
De corteisie et de proesce :&#xD;
Ja le leissames por peresce,&#xD;
Espoir, que nos ne nos levames&#xD;
Ou por ce que nos ne deignames.&#xD;
Mes par Deu, sire, nel fe?smes,&#xD;
Mes por ce que nos ne ve?smes&#xD;
Ma dame, ainz fustes vos levez.&#xD;
-Certes, Kex, ja fussiez crevez,&#xD;
Fet la re?ne, au mien cuidier,&#xD;
Se ne vos po?ssiez vuidier&#xD;
Del venin don vos estes plains.&#xD;
Enuieus estes et vilains,&#xD;
De tancier a voz conpaignons.&#xD;
-Dame, se nos n'i gaeignons,&#xD;
Fet Kex, an vostre conpaignie,&#xD;
Gardez que nos n'i perdiens mie.&#xD;
Je ne cuit avoir chose dite&#xD;
Qui me doie estre a mal escrite&#xD;
Et, s'il vos plest, teisons nos an :&#xD;
Il n'est corteisie ne san&#xD;
De plet d'oiseuse maintenir ;&#xD;
Cist plez ne doit avant venir,&#xD;
Que nus nel doit an pris monter.&#xD;
Mes feites nos avant conter&#xD;
Ce qu'il avoit encomanci?,&#xD;
Car ci ne doit avoir tanci?. "&#xD;
A ceste parole s'espont&#xD;
Qualogrenanz, et si respont :&#xD;
"Dame, fet il, de la tan?on&#xD;
Ne sui mie en grant sospe?on ;&#xD;
Petit m'an est, et mout po pris.&#xD;
Se Kex a envers moi mespris,&#xD;
Je n'i avrai ja nul domage :&#xD;
A mialz vaillant et a plus sage,&#xD;
Messire Kex, que je ne sui,&#xD;
Avez vos dit honte et enui,&#xD;
Car bien an estes costumiers.&#xD;
Toz jorz doit puir li fumiers,&#xD;
Et toons poindre, et maloz bruire,&#xD;
Et felons enuier et nuire.&#xD;
Mes je ne conterai huim?s,&#xD;
Se ma dame m'an leisse an pes,&#xD;
Et je li pri qu'ele s'an teise,&#xD;
Que la chose qui me despleise&#xD;
Ne me comant, soe merci.&#xD;
-Dame, trestuit cil qui sont ci,&#xD;
Fet Kex, boen gr? vos en savront&#xD;
Et volantiers l'escoteront ;&#xD;
Ne n'an faites ja rien por moi,&#xD;
Mes, foi que vos devez le roi,&#xD;
Le vostre seignor et le mien,&#xD;
Comandez li, si feroiz bien.&#xD;
-Qualogrenant, dist la re?ne,&#xD;
Ne vos chaille de l'ata?ne&#xD;
Monseignor Keu le seneschal ;&#xD;
Costumiers est de dire mal,&#xD;
Si qu'an ne l'en puet chastier.&#xD;
Comander vos vuel et prier&#xD;
Que ja n'en aiez au cuer ire&#xD;
Ne por lui ne lessiez a dire&#xD;
Chose qui nos pleise a o?r,&#xD;
Se de m'amor volez jo?r,&#xD;
Mes comanciez tot de rechief.&#xD;
-Certes, dame, ce m'est mout grief&#xD;
Que vos me comandez a feire ;&#xD;
Einz me leissasse .i. des danz traire,&#xD;
Se correcier ne vos dotasse,&#xD;
Que je huim?s rien lor contasse ;&#xD;
Mes je ferai ce qu'il vos siet,&#xD;
Comant que il onques me griet,&#xD;
Des qu'il vos plest ; or escotez !&#xD;
Cuers et oroilles m'aportez,&#xD;
Car parole est tote perdue&#xD;
S'ele n'est de cuer entandue.&#xD;
De cez i a qui la chose oent&#xD;
Qu'il n'entandent, et si la loent ;&#xD;
Et cil n'en ont ne mes l'o?e,&#xD;
Des que li cuers n'i entant mie ;&#xD;
As oroilles vient la parole,&#xD;
Ausi come li vanz qui vole,&#xD;
Mes n'i areste ne demore,&#xD;
Einz s'an part en mout petit d'ore&#xD;
Se li cuers n'est si esveilliez&#xD;
Qu'au prendre soit apareilliez ;&#xD;
Car, s'il le puet an son o?r&#xD;
Prendre, et anclorre, et retenir,&#xD;
Les oroilles sont voiz et doiz&#xD;
Par ou s'an vient au cuer la voiz ;&#xD;
Et li cuers prant dedanz le vantre&#xD;
La voiz qui par l'oroille i antre.&#xD;
Et qui or me voldra entandre,&#xD;
Cuer et oroilles me doit randre,&#xD;
Car ne vuel pas parler de songe,&#xD;
Ne de fable ne de man?onge.&#xD;
Il m'avint plus a de .vii. anz&#xD;
Que je, seus come pa?sanz,&#xD;
Aloie querant aventures,&#xD;
Armez de totes armeres&#xD;
Si come chevaliers doit estre ;&#xD;
Et tornai mon chemin a destre,&#xD;
Parmi une forest espesse.&#xD;
Mout i ot voie felenesse,&#xD;
De ronces et d'espines plainne ;&#xD;
A quelqu'enui, a quelque painne,&#xD;
Ting cele voie et ce santier ;&#xD;
A bien pres tot le jor antier&#xD;
M'en alai chevalchant issi&#xD;
Tant que de la forest issi,&#xD;
Et ce fu en Broceliande.&#xD;
De la forest, en une lande&#xD;
Entrai et vi une bretesche&#xD;
A demie liue galesche ;&#xD;
Se tant i ot, plus n'i ot pas.&#xD;
Cele part ving plus que le pas,&#xD;
Vi la bretesche et le foss?&#xD;
Tot anviron parfont et l?,&#xD;
Et sor le pont an piez estoit&#xD;
Cil cui la forteresce estoit,&#xD;
Sor son poing .i. ostor mu?.&#xD;
Ne l'oi mie bien salu?,&#xD;
Quant il me vint a l'estri? prendre,&#xD;
Si me comanda a descendre.&#xD;
Je descendi, qu'il n'i ot el,&#xD;
Car mestier avoie d'ostel ;&#xD;
Et il me dist tot maintenant,&#xD;
Plus de .vii. foiz en un tenant,&#xD;
Que beneoite fust la voie&#xD;
Par ou leanz entrez estoie.&#xD;
Atant en la cort en antrames,&#xD;
Le pont et la porte passames.&#xD;
Enmi la cort au vavasor,&#xD;
Cui Dex doint et joie et enor&#xD;
Tant com il fist moi cele nuit,&#xD;
Pendoit une table ; ce cuit&#xD;
Qu'il n'i avoit ne fer ne fust&#xD;
Ne rien qui de cuivre ne fust.&#xD;
Sor cele table, d'un martel&#xD;
Qui panduz ert a .i. postel&#xD;
Feri li vavasors trois cos.&#xD;
Cil qui leissus erent anclos&#xD;
O?rent la voiz et le son ;&#xD;
S'issirent fors de la meison&#xD;
Et vienent an la cort aval.&#xD;
Je descendi de mon cheval,&#xD;
Et uns des sergenz le prenoit ;&#xD;
Et je vi que vers moi venoit&#xD;
Une pucele bele et gente.&#xD;
En li esgarder mis m'antente,&#xD;
Qu'ele estoit bele et longue et droite.&#xD;
De moi desarmer fu adroite,&#xD;
Qu'ele le fist et bien et bel ;&#xD;
Et m'afubla d'un cort mantel&#xD;
Vair d'escarlate peonace ;&#xD;
Et se nos guerpirent la place,&#xD;
Que avoec moi ne avoec li&#xD;
Ne remest nus ; ce m'abeli,&#xD;
Que plus n'i queroie veoir.&#xD;
Et ele me mena seoir&#xD;
El plus bel praelet del monde,&#xD;
Clos de bas mur a la reonde.&#xD;
La la trovai si afeitiee,&#xD;
Si bien parlant, si anseigniee,&#xD;
De tel solaz et de tel estre&#xD;
Que mout m'i delitoit a estre,&#xD;
Ne ja mes por nul estovoir&#xD;
Ne m'an que?sse removoir ;&#xD;
Mes tant me fist, la nuit, de guerre&#xD;
Li vavasors qu'il me vint querre&#xD;
Qant de soper fu tans et ore ;&#xD;
N'i poi plus feire de demore,&#xD;
Si fis lors son comandemant.&#xD;
Del soper vos dirai briemant&#xD;
Qu'il fu del tot a ma devise,&#xD;
Des que devant moi fu assise&#xD;
La pucele, qui s'i assist.&#xD;
Apr?s mangier itant me dist&#xD;
Li vavasors qu'il ne savoit&#xD;
Le terme puis que il avoit&#xD;
Herbergi? chevalier errant&#xD;
Qui aventure alast querant ;&#xD;
N'en ot, piece a, nul herbergi?.&#xD;
Apr?s me repria que gi?&#xD;
Par son ostel m'an revenisse&#xD;
An guerredon et an servise,&#xD;
Et je li dis : "Volentiers, sire ",&#xD;
Que honte fust de l'escondire ;&#xD;
Petit por mon oste fe?sse&#xD;
Se cest don li esconde?sse.&#xD;
Mout fui bien la nuit ostelez,&#xD;
Et mes chevax fu establez,&#xD;
Que g'en oi mout proi? le soir.&#xD;
Lors que l'en pot le jor veoir,&#xD;
Si fu bien fette ma proiere ;&#xD;
Mon boen oste et sa fille chiere&#xD;
Au Saint Esperit comandai ;&#xD;
A trestoz congi? demandai,&#xD;
Si m'en alai lu?s que je poi.&#xD;
L'ostel gaires esloigni? n'oi&#xD;
Qant je trovai en uns essarz&#xD;
Tors salvages, ors et lieparz&#xD;
Qui s'antreconbatoient tuit&#xD;
Et demenoient si grant bruit&#xD;
Et tel fiert? et tel orguel,&#xD;
Se voir conuistre vos an vuel,&#xD;
C'une piece me treis arriere,&#xD;
Que nule beste n'est tant fiere&#xD;
Ne plus orguelleuse de tor.&#xD;
Uns vileins, qui resanbloit Mor,&#xD;
Leiz et hideus a desmesure,&#xD;
Einsi tres leide criature&#xD;
Qu'an ne porroit dire de boche,&#xD;
Assis s'estoit sor une ?oche,&#xD;
Une grant ma?ue en sa main.&#xD;
Je m'aprochai vers le vilain,&#xD;
Si vi qu'il ot grosse la teste&#xD;
Plus que roncins ne autre beste,&#xD;
Chevox mechiez et front pel?,&#xD;
S'ot pres de .ii. espanz de l?,&#xD;
Oroilles mossues et granz&#xD;
Autiex com a uns olifanz,&#xD;
Les sorcix granz et le vis plat,&#xD;
Ialz de ?uete et nes de chat,&#xD;
Boche fandue come lous,&#xD;
Danz de sengler aguz et rous,&#xD;
Barbe rosse, grenons tortiz,&#xD;
Et le manton aers au piz,&#xD;
Longue eschine torte et bo?ue.&#xD;
Apoiez fu sor sa ma?ue,&#xD;
Vestuz de robe si estrange&#xD;
Qu'il n'i avoit ne lin ne lange,&#xD;
Einz ot a son col atachiez&#xD;
.II. cuirs, de novel escorchiez,&#xD;
Ou de .ii. tors ou de .ii. bu?s.&#xD;
An piez sailli li vilains lu?s&#xD;
Qu'il me vit vers lui aprochier.&#xD;
Ne sai s'il me voloit tochier&#xD;
Ne ne sai qu'il voloit enprendre,&#xD;
Mes je me garni de desfandre&#xD;
Tant que je vi que il estut&#xD;
En piez toz coiz ne ne se mut,&#xD;
Et fu montez desor .i. tronc,&#xD;
S'ot bien .xvii. piez de lonc ;&#xD;
Si m'esgarda ne mot ne dist,&#xD;
Ne plus c'une beste fe?st ;&#xD;
Parler ne reison point n'est.&#xD;
Tote voie tant m'anhardi&#xD;
Que je li dis : "Va, car me di&#xD;
Se tu es boene chose ou non ! "&#xD;
Et il me dist qu'il ert uns hom.&#xD;
"Quiex hom i?s tu ? -Tex con tu voiz ;&#xD;
Si ne sui autres nule foiz.&#xD;
-Que fez tu ci ? -Ge m'i estois,&#xD;
Et gart les bestes de cest bois.&#xD;
-Gardes ? Par saint Pere de Rome,&#xD;
Ja ne conuissent eles home ;&#xD;
Ne cuit qu'an plain ne an boschage&#xD;
Puisse an garder beste sauvage,&#xD;
N'en autre leu, por nule chose,&#xD;
S'ele n'est liee et anclose.&#xD;
-Je gart si cestes et justis&#xD;
Que ja n'istront de cest porpris.&#xD;
-Et tu, comant ? Di m'an le voir.&#xD;
-N'i a celi qui s'ost movoir&#xD;
Des que ele me voit venir ;&#xD;
Car quant j'en puis une tenir,&#xD;
Si l'estraing si par les .ii. corz,&#xD;
As poinz que j'ai et durs et forz,&#xD;
Que les autres de peor tranblent&#xD;
Et tot environ moi s'asanblent&#xD;
Ausi con por merci crier ;&#xD;
Ne nus ne s'i porroit fier,&#xD;
Fors moi, s'antr'eles s'estoit mis,&#xD;
Qu'il ne fust maintenant ocis.&#xD;
Einsi sui de mes bestes sire,&#xD;
Et tu me redevroies dire&#xD;
Quiex hom tu i?s et que tu quiers.&#xD;
-Je sui, fet il, uns chevaliers&#xD;
Qui quier ce que trover ne puis ;&#xD;
Assez ai quis, et rien ne truis.&#xD;
-Et que voldroies tu trover ?&#xD;
-Avanture, por esprover&#xD;
Ma proesce et mon hardemant.&#xD;
Or te pri et quier et demant,&#xD;
Se tu sez, que tu me consoille&#xD;
Ou d'aventure ou de mervoille.&#xD;
-A ce, fet il, faudras tu bien :&#xD;
D'aventure ne sai je rien,&#xD;
N'onques mes n'en o? parler.&#xD;
Mes se tu voloies aler&#xD;
Ci pres jusqu'a une fontainne,&#xD;
N'en revandroies pas sanz painne,&#xD;
Se ne li randoies son droit.&#xD;
Ci pres troveras or endroit&#xD;
santier qui la te manra.&#xD;
Tote la droite voie va,&#xD;
Se bien viax tes pas anploier,&#xD;
Que tost porroies desvoier :&#xD;
Il i a d'autres voies mout.&#xD;
La fontainne verras qui bout,&#xD;
S'est ele plus froide que marbres.&#xD;
Onbre li fet li plus biax arbres&#xD;
C'onques po?st former Nature.&#xD;
En toz tens sa fuelle li dure,&#xD;
Qu'il ne la pert por nul iver.&#xD;
Et s'i pant uns bacins de fer&#xD;
A une si longue chaainne&#xD;
Qui dure jusqu'an la fontainne.&#xD;
Lez la fontainne troverras&#xD;
Perron, tel con tu verras ;&#xD;
Je ne te sai a dire quel,&#xD;
Que je n'en vi onques nul tel ;&#xD;
Et d'autre part une chapele,&#xD;
Petite, mes ele est mout bele.&#xD;
S'au bacin viax de l'eve prandre&#xD;
Et desus le perron espandre,&#xD;
La verras une tel tanpeste&#xD;
Qu'an cest bois ne remanra beste,&#xD;
Chevriax ne cers ne dains ne pors,&#xD;
Nes li oisel s'an istront fors ;&#xD;
Car tu verras si foudroier,&#xD;
Vanter, et arbres pe?oier,&#xD;
Plovoir, toner et espartir&#xD;
Que, se tu t'an puez departir&#xD;
Sanz grant enui et sanz pesance,&#xD;
Tu seras de meillor cheance&#xD;
Que chevaliers qui i fust onques. "&#xD;
Del vilain me parti adonques,&#xD;
Qu'il i ot la voie mostree.&#xD;
Espoir si fu tierce passee&#xD;
Et pot estre pres de midi&#xD;
Quant l'arbre et la fontainne vi.&#xD;
Bien sai de l'arbre, c'est la fins,&#xD;
Que ce estoit li plus biax pins&#xD;
Qui onques sor terre crest.&#xD;
Que d'eve i passast une gote,&#xD;
Ein?ois coloit par desor tote.&#xD;
A l'arbre vi le bacin pandre,&#xD;
Del plus fin or qui fust a vandre&#xD;
Encor onques en nule foire.&#xD;
De la fontainne, poez croire&#xD;
Li perrons ert d'une esmeraude,&#xD;
Perciee ausi com une boz,&#xD;
Et s'a .iiii. rubiz desoz,&#xD;
Plus flanboianz et plus vermauz&#xD;
Que n'est au matin li solauz,&#xD;
Qant il apert en oriant.&#xD;
Ja, que je sache a esciant,&#xD;
Ne vos an mantirai de mot.&#xD;
La mervoille a veoir me plot&#xD;
De la tanpeste et de l'orage,&#xD;
Don je ne me ting mie a sage,&#xD;
Que volentiers m'an repantisse&#xD;
Tot maintenant, se je po?sse,&#xD;
Quant je oi le perron cros?&#xD;
De l'eve au bacin aros?.&#xD;
Mes trop en i verssai, ce dot ;&#xD;
Que lors vi le ciel si derot&#xD;
Que de plus de .xiiii. parz&#xD;
Me feroit es ialz li esparz&#xD;
Et les nues tot mesle mesle&#xD;
Gitoient pluie, noif et gresle.&#xD;
Tant fu li tans pesmes et forz&#xD;
Que cent foiz cuidai estre morz&#xD;
Des foudres qu'antor moi cheoient&#xD;
Et des arbres qui peceoient.&#xD;
Sachiez que mout fui esmaiez,&#xD;
Tant que li tans fu rapaiez.&#xD;
Mes Dex tost me rasegura,&#xD;
Que li tans gaires ne dura&#xD;
Et tuit li vant se reposerent ;&#xD;
Des que Deu plot, vanter n'oserent.&#xD;
Et quant je vi l'air cler et pur,&#xD;
Que joie, s'onques la conui,&#xD;
Fet tot oblier grant enui.&#xD;
Jusque li tans fu trespassez,&#xD;
Vi sor le pin toz amassez&#xD;
Oisiax, s'est qui croire le vuelle,&#xD;
Qu'il n'i paroit branche ne fuelle&#xD;
Que tot ne fust covert d'oisiax ;&#xD;
S'an estoit li arbres plus biax ;&#xD;
Doucemant li oisel chantoient&#xD;
Si que mout bien s'antracordoient ;&#xD;
Et divers chanz chantoit chascuns,&#xD;
C'onques ce que chantoit li uns&#xD;
A l'autre chanter ne o?.&#xD;
De lor joie me resjo?,&#xD;
S'escoutai tant qu'il orent fet&#xD;
Lor servise trestot a tret ;&#xD;
Que mes n'o? si bele joie&#xD;
Ne ja ne cuit que nus hom l'oie&#xD;
Se il ne va o?r celi&#xD;
Qui tant me plot et abeli&#xD;
Que je m'an dui por fos tenir.&#xD;
Tant i fui que j'o? venir&#xD;
Chevaliers, ce me fu avis,&#xD;
Bien cuidai que il fussent dis,&#xD;
Tel noise et tel bruit demenoit&#xD;
Uns seus chevaliers qui venoit.&#xD;
Quant ge le vi tot seul venant,&#xD;
Mon cheval restraing maintenant&#xD;
N'a monter demore ne fis ;&#xD;
Et cil, come mautalentis,&#xD;
Vint plus tost c'uns alerions,&#xD;
Fiers par sanblant come lions.&#xD;
De si haut con il pot crier&#xD;
Me coman?a a desfier,&#xD;
Et dist : "Vassax, mout m'avez fet,&#xD;
Sanz desfiance, honte et let.&#xD;
Desfier me dessiez vos&#xD;
Se il est reison an vos,&#xD;
Ou au moins droiture requerre&#xD;
Einz que vos me messiez guerre.&#xD;
Mes se je puis, sire vasax,&#xD;
Sor vos retornera cist max&#xD;
Del domage qui est paranz ;&#xD;
Environ moi est li garanz&#xD;
De mon bois qui est abatuz.&#xD;
Plaindre se doit qui est batuz ;&#xD;
Et je me plaing, si ai reison,&#xD;
Que vos m'avez de ma meison&#xD;
Fors chaci? a foudre et a pluie.&#xD;
Fet m'avez chose qui m'enuie,&#xD;
Et dahez ait cui ce est bel,&#xD;
Qu'an mon bois et an mon chastel&#xD;
M'avez feite tele enva?e&#xD;
Ou mestier ne m'est ae&#xD;
Ne de grant tor ne de haut mur.&#xD;
An forteresce qui i fust&#xD;
De dure pierre ne de fust.&#xD;
Mes sachiez bien que des or mes&#xD;
N'avroiz de moi trives ne pes. "&#xD;
A cest mot, nos antrevenimes,&#xD;
Les escuz anbraciez tenimes,&#xD;
Si se covri chascuns del suen.&#xD;
Li chevaliers ot cheval buen&#xD;
Et lance roide ; et fu sanz dote&#xD;
Plus granz de moi la teste tote.&#xD;
Einsi del tot a meschief fui,&#xD;
Que je fui plus petiz de lui&#xD;
Et ses chevax miaudres del mien.&#xD;
Parmi le voir, ce sachiez bien,&#xD;
M'an vois por ma honte covrir.&#xD;
Si grant cop con je poi ferir&#xD;
Li donai, c'onques ne m'an fains ;&#xD;
El conble de l'escu l'atains ;&#xD;
S'i mis trestote ma puissance&#xD;
Si qu'an pieces vola ma lance ;&#xD;
Et la soe remest antiere,&#xD;
Qu'ele n'estoit mie legiere,&#xD;
Einz pesoit plus, au mien cuidier,&#xD;
Que nule lance a chevalier,&#xD;
Qu'ainz nule si grosse ne vi.&#xD;
Et li chevaliers me feri&#xD;
Si duremant que del cheval&#xD;
Parmi la crope, contreval,&#xD;
Me mist a la terre tot plat ;&#xD;
Si me leissa honteus et mat,&#xD;
C'onques nus ne me regarda.&#xD;
Mon cheval prist et moi leissa,&#xD;
Si se mist arriere a la voie.&#xD;
Et je, qui mon roi ne savoie,&#xD;
Rem?s angoisseus et pansis.&#xD;
Delez la fontainne m'asis&#xD;
I petit, si me sejornai ;&#xD;
Le chevalier siudre n'osai,&#xD;
Que folie feire dotasse.&#xD;
Et, se je bien siudre l'osasse,&#xD;
Ne sai ge que il se devint.&#xD;
En la fin, volantez me vint&#xD;
Qu'a mon oste covant tanroie&#xD;
Et que a lui m'an revanroie.&#xD;
Ensi me plot, ensi le fis ;&#xD;
Mes jus totes mes armes mis&#xD;
Por plus aler legieremant ;&#xD;
Si m'an reving honteusemant.&#xD;
Qant je ving la nuit a ostel,&#xD;
Trovai mon oste tot autel,&#xD;
Ausi li? et ausi cortois&#xD;
Come j'avoie fet ein?ois.&#xD;
Onques de rien ne m'apar?ui,&#xD;
Ne de sa fille ne de lui,&#xD;
Que moins volentiers me ve?ssent&#xD;
Ne que moins d'enor me fe?ssent&#xD;
Qu'il avoient fet l'autre nuit.&#xD;
Grant enor me porterent tuit,&#xD;
Les lor merciz, an la meison ;&#xD;
Et disoient c'onques mes hom&#xD;
N'an eschapa, que il sessent&#xD;
Ne que il o? dire e?ssent,&#xD;
De la don j'estoie venuz,&#xD;
Qu'il n'i fust morz ou retenuz.&#xD;
Ensi alai, ensi reving ;&#xD;
Au revenir por fol me ting.&#xD;
Si vos ai cont? come fos&#xD;
Ce c'onques mes conter ne vos.&#xD;
-Par mon chief, fet messire Yvains,&#xD;
Vos estes mes cosins germains,&#xD;
Si nos devons mout entramer ;&#xD;
Mes de ce vos puis fol clamer&#xD;
Quant vos tant le m'avez cel?.&#xD;
Se je vos ai fol apel?,&#xD;
Je vos pri qu'il ne vos an poist,&#xD;
Que se je puis et il me loist,&#xD;
G'irai vostre honte vangier.&#xD;
-Bien pert que c'est apr?s mangier,&#xD;
Fet Kex, qui teire ne se pot.&#xD;
Plus a paroles an plain pot&#xD;
De vin qu'an un mui de cervoise.&#xD;
L'en dit que chaz saous s'anvoise.&#xD;
Apr?s mangier, sanz remuer,&#xD;
Vet chascuns Loradin tuer,&#xD;
Et vos iroiz vengier Forr? !&#xD;
Sont vostre panel aborr?&#xD;
Et voz chauces de fer froiees&#xD;
Et voz banieres desploiees ?&#xD;
Or tost, por Deu, messire Yvain,&#xD;
Movroiz vos enuit ou demain ?&#xD;
Feites le nos savoir, biax sire,&#xD;
Quant vos iroiz an cest martire,&#xD;
Que nos vos voldrons convoier ;&#xD;
N'i avra prevost ne voier&#xD;
Qui volantiers ne vos convoit.&#xD;
Et si vos pri, comant qu'il soit,&#xD;
N'en alez pas sanz noz congiez.&#xD;
Et se vos anquenuit songiez&#xD;
Malv?s songe, si remenez !&#xD;
-Comant ? Estes vos forssenez,&#xD;
Messire Kex, fet la re?ne,&#xD;
Que vostre leingue onques ne fine ?&#xD;
La vostre leingue soit honie,&#xD;
Que tant i a d'escamonie !&#xD;
Certes, vostre leingue vos het,&#xD;
Que tot le pis que ele set&#xD;
Dit a chascun, comant qu'il soit.&#xD;
Leingue qui onques ne recroit&#xD;
De mal dire soit maleoite !&#xD;
La vostre leingue si esploite&#xD;
Qu'ele vos fet par tot ha?r :&#xD;
Mialz ne vos puet ele tra?r.&#xD;
Bien sachiez, je l'apeleroie&#xD;
De tra?son, s'ele estoit moie.&#xD;
Home qu'an ne puet chastier&#xD;
Devroit en au mostier lier&#xD;
Come desv?, devant les prones.&#xD;
-Certes, dame, de ses paroles,&#xD;
Fet messire Yvains, ne me chaut.&#xD;
Tant puet et tant set et tant vaut&#xD;
Messire Kex an totes corz&#xD;
Qu'il n'i iert ja muez ne sorz.&#xD;
Bien set ancontre vilenie&#xD;
Respondre san et corteisie,&#xD;
Ne nel fist onques autremant.&#xD;
Or savez vos bien se je mant.&#xD;
Mes je n'ai cure de tancier&#xD;
Ne de folie ancomancier ;&#xD;
Que cil ne fet pas la meslee&#xD;
Qui fiert la premiere colee,&#xD;
Einz la fet cil qui se revanche.&#xD;
Bien tanceroit a un estrange&#xD;
Qui ranpone son conpaignon.&#xD;
Ne vuel pas sanbler le gaignon&#xD;
Qui se herice et se reguingne&#xD;
Qant autres gaingnons le rechingne. "&#xD;
Queque il parloient ensi,&#xD;
Li rois fors de la chanbre issi,&#xD;
Ou il ot fet longue demore,&#xD;
Que dormi ot jusqu'a ceste ore.&#xD;
Et li baron, quant il le virent,&#xD;
Tuit an piez contre lui saillirent&#xD;
Et il toz raseoir les fist.&#xD;
Delez la re?ne s'asist,&#xD;
Et la re?ne maintenant&#xD;
Les noveles Calogrenant&#xD;
Li reconta tot mot a mot,&#xD;
Que bien et bel conter li sot.&#xD;
Li rois les o? volantiers&#xD;
Et fist trois sairemanz antiers,&#xD;
L'ame Uterpandagron son pere&#xD;
Et la son fil et la sa mere,&#xD;
Qu'il iroit veoir la fontaine,&#xD;
Ja einz ne passeroit quinzaine,&#xD;
Et la tempeste et la mervoille,&#xD;
Si que il i vanra la voille&#xD;
Monseignor saint Jehan Baptiste,&#xD;
Et s'i panra la nuit son giste,&#xD;
Et dit que avoec lui iroient&#xD;
Tuit cil qui aler i voldroient.&#xD;
De ce que li rois devisa&#xD;
Tote la corz mialz l'en prisa,&#xD;
Car mout i voloient aler&#xD;
Li baron et li bacheler.&#xD;
Mes qui qu'an soit liez et joianz,&#xD;
Messire Yvains an fu dolanz,&#xD;
Qu'il i cuidoit aler toz seus ;&#xD;
Si fu destroiz et angoisseus&#xD;
Del roi, qui aler i devoit.&#xD;
Por ce seulemant li grevoit&#xD;
Qu'il savroit bien que la bataille&#xD;
Avroit messire Kex, sanz faille,&#xD;
Einz que il, s'il la requeroit ;&#xD;
Ja vehee ne li seroit ;&#xD;
Ou messire Gauvains me?smes,&#xD;
Espoir, li demandera primes.&#xD;
Se nus de ces deus la requiert,&#xD;
Ja contredite ne lor iert.&#xD;
Mes il ne les atendra mie,&#xD;
Qu'il n'a soing de lor conpaignie,&#xD;
Ein?ois ira toz seus, son vuel,&#xD;
Ou a sa joie ou a son duel,&#xD;
Et, qui que remaigne a sejor,&#xD;
Il vialt estre jusqu'a tierz jor&#xD;
An Broceliande, et querra,&#xD;
S'il puet, tant que il troverra&#xD;
L'estroit santier tot boissoneus,&#xD;
Que trop an est cusan?oneus,&#xD;
Et la bande et la meison fort&#xD;
Et le solaz et le deport&#xD;
De la cortoise dameisele&#xD;
Qui mout est avenanz et bele,&#xD;
Et le prodome avoec sa fille,&#xD;
Qui a enor feire s'essille,&#xD;
Tant est frans et de boene part.&#xD;
Puis verra la tor et l'essart&#xD;
Et le grant vilain qui le garde.&#xD;
Li veoirs li demore et tarde&#xD;
Del vilain qui tant par est lez,&#xD;
Granz et hideus et contrefez&#xD;
Et noirs a guise d'esperon.&#xD;
Puis verra, s'il puet, le perron&#xD;
Et la fontainne et le bacin&#xD;
Et les oisiax desor le pin ;&#xD;
Si fera plovoir et vanter.&#xD;
Mes il ne s'en quiert ja vanter&#xD;
Ne ja, son vuel, nus nel savra&#xD;
Jusque tant que il en avra&#xD;
Messire Yvains de la cort s'anble&#xD;
Si qu'a nul home ne s'asanble,&#xD;
Mes seus vers son ostel s'en va.&#xD;
Tote sa mesniee trova,&#xD;
Si comande a metre sa sele&#xD;
Et un suen escuier apele&#xD;
Cui il ne celoit nule rien.&#xD;
"Di va ! fet il, avoec moi vien&#xD;
La fors et mes armes m'aporte !&#xD;
Je m'an istrai par cele porte&#xD;
Sor mon palefroi, tot le pas.&#xD;
Garde ne demorer tu pas,&#xD;
Qu'il me covient mout loing errer.&#xD;
Et mon cheval fai bien ferrer,&#xD;
Si l'amainne tost apr?s moi,&#xD;
Puis ramanras mon palefroi.&#xD;
Mes garde bien, ce te comant,&#xD;
S'est nus qui de moi te demant,&#xD;
Que ja noveles li an dies.&#xD;
Se or de rien an moi te fies,&#xD;
Ja mar t'i fieroies mes.&#xD;
-Sire, fet il, or aiez pes,&#xD;
Que ja par moi nus nel savra.&#xD;
Alez, que je vos siudrai la. "&#xD;
Messire Yvains maintenant monte,&#xD;
Qu'il vangera, s'il puet, la honte&#xD;
Son cosin einz que il retort.&#xD;
Li escuiers maintenant cort&#xD;
Au boen cheval, si monta sus,&#xD;
Que de demore n'i ot plus,&#xD;
Qu'il n'i failloit ne fers ne clos.&#xD;
Son seignor siust toz les galos&#xD;
Tant que il le vit descendu,&#xD;
Qu'il l'avoit un po atendu&#xD;
Loing del chemin, en .i. destor.&#xD;
Tot son hernois et son ator&#xD;
En aporte ; cil l'atorna.&#xD;
Messire Yvains ne sejorna,&#xD;
Puis qu'armez fu, ne tant ne quant,&#xD;
Ein?ois erra chascun jor tant,&#xD;
Par montaignes et par valees&#xD;
Et par forez longues et lees,&#xD;
Par leus estranges et salvages,&#xD;
Et passa mainz felons passages&#xD;
Et maint peril et maint destroit&#xD;
Tant qu'il vint au santier estroit&#xD;
Plain de ronces et d'oscurtez ;&#xD;
Et lors fu il asserez&#xD;
Qu'il ne pooit mes esgarer.&#xD;
Qui que le doie conparer,&#xD;
Ne finera tant que il voie&#xD;
Le pin qui la fontainne onbroie,&#xD;
Et le perron et la tormante&#xD;
Qui grausle et pluet et tone et vante.&#xD;
La nuit ot, ce poez savoir,&#xD;
Tel oste com il vost avoir ;&#xD;
Car plus de bien et plus d'enor&#xD;
Trueve il assez el vavasor&#xD;
Que ne vos ai cont? et dit ;&#xD;
Et an la pucele revit&#xD;
De san et de biaut? cent tanz&#xD;
Que n'ot cont? Calogrenanz,&#xD;
Qu'an ne puet pas dire la some&#xD;
De prode fame et de prodome,&#xD;
Des qu'il s'atorne a grant bont?.&#xD;
Ja n'iert tot dit ne tot cont?,&#xD;
Que leingue ne puet pas retreire&#xD;
Tant d'enor con prodon set feire.&#xD;
Messire Yvains cele nuit ot&#xD;
Mout boen ostel, et mout li plot.&#xD;
Et vint es essarz l'andemain,&#xD;
Si vit les tors et le vilain,&#xD;
Qui la voie li anseingna ;&#xD;
Mes de cent foiz se seingna&#xD;
De la mervoille que il ot,&#xD;
Comant Nature feire sot&#xD;
Oevre si leide et si vilainne.&#xD;
Puis erra jusqu'a la fontainne,&#xD;
Si vit qanqu'il voloit veoir.&#xD;
Sanz arester et sanz seoir,&#xD;
Verssa sor le perron de plain&#xD;
De l'eve le bacin tot plain.&#xD;
Et maintenant vanta et plut&#xD;
Et fist tel tans con faire dut.&#xD;
Et quant Dex redona le bel,&#xD;
Sor le pin vindrent li oisel&#xD;
Et firent joie merveilleuse&#xD;
Sor la fontainne perilleuse.&#xD;
Einz que la joie fust remeise,&#xD;
Vint, d'ire plus ardanz que breise,&#xD;
Uns chevaliers a si grant bruit&#xD;
Con s'il cha?ast .i. cerf de ruit.&#xD;
Et maintenant qu'il s'antrevirent,&#xD;
S'antrevindrent et sanblant firent&#xD;
Qu'il s'antreha?ssent de mort.&#xD;
Chascuns ot lance roide et fort ;&#xD;
Si s'antredonent si granz cos&#xD;
Qu'an.ii. les escuz de lor cos&#xD;
Percent, et li hauberc deslicent ;&#xD;
Les lances fandent et esclicent,&#xD;
Et li tron?on volent an haut.&#xD;
Li uns l'autre a l'espee assaut ;&#xD;
Si ont, au chaple des espees,&#xD;
Les guiges des escuz colpees&#xD;
Et les escuz dehachiez toz,&#xD;
Et par desus et par desoz,&#xD;
Si que les pieces an depandent&#xD;
N'il ne s'an cuevrent ne desfandent ;&#xD;
Car si les ont harigotez&#xD;
Qu'a delivre sor les costez&#xD;
Et sor les piz et sor les hanches&#xD;
Essaient les espees blanches.&#xD;
Felenessemant s'antrespruevent&#xD;
N'onques d'un estal ne se muevent&#xD;
Ne plus que fe?ssent dui gres ;&#xD;
Einz dui chevalier plus angr?s&#xD;
Ne furent de lor mort haster.&#xD;
N'ont cure de lor cos gaster,&#xD;
Que mialz qu'il pueent les anploient.&#xD;
Les hiaumes anbuingnent et ploient&#xD;
Et des haubers les mailles volent,&#xD;
Si que del sanc assez se tolent ;&#xD;
Car d'ax me?smes sont si chaut&#xD;
Lor hauberc que li suens ne vaut&#xD;
A chascun gueres plus d'un froc.&#xD;
Anz el vis se fierent d'estoc,&#xD;
S'est mervoille comant tant dure&#xD;
Bataille si fiere et si dure.&#xD;
Mes andui sont de si fier cuer&#xD;
Que li uns por l'autre, a nul fuer,&#xD;
De terre .i. pi? ne guerpiroit&#xD;
Se jusqu'a mort ne l'enpiroit.&#xD;
Et de ce firent mout que preu&#xD;
C'onques lor cheval an nul leu&#xD;
Ne ferirent ne maheignierent,&#xD;
Qu'il ne vostrent ne ne deignierent,&#xD;
Mes toz jorz a cheval se tienent&#xD;
Que nule foiz a pi? ne vienent ;&#xD;
S'an fu la bataille plus bele.&#xD;
En la fin, son hiaume escartele&#xD;
Au chevalier messire Yvains.&#xD;
Del cop fu estonez et vains&#xD;
Li chevaliers ; mout s'esmaia,&#xD;
Qu'ainz si felon cop n'essaia,&#xD;
Qu'il li ot desoz le chapel&#xD;
Le chief fandu jusqu'au cervel,&#xD;
Tant que del cervel et del sanc&#xD;
Taint la maille del hauberc blanc,&#xD;
Don si tres grant dolor santi&#xD;
Qu'a po li cuers ne li manti.&#xD;
S'il s'an fo?, n'a mie tort,&#xD;
Qu'il se santi navrez a mort ;&#xD;
Car riens ne li valut desfansse.&#xD;
Si tost s'an fuit, com il s'apansse,&#xD;
Vers son chastel, toz esleissiez,&#xD;
Et li ponz li fu abeissiez&#xD;
Et la porte overte a bandon ;&#xD;
Et messire Yvains de randon&#xD;
Quanqu'il puet apr?s esperone.&#xD;
Si con girfauz grue randone,&#xD;
Qui de loing muet et tant l'aproche&#xD;
Qu'il la cuide panre et n'i toche,&#xD;
Ensi cil fuit, et cil le chace&#xD;
Si pres qu'a po qu'il ne l'anbrace,&#xD;
Et si ne le par puet ataindre ;&#xD;
Et s'est si pres que il l'ot plaindre&#xD;
De la destrece que il sant.&#xD;
Mes toz jorz a fo?r entant&#xD;
Et cil de chacier s'esvertue,&#xD;
Qu'il crient sa poinne avoir perdue&#xD;
Se mort ou vif ne le retient,&#xD;
Que des ranpones li sovient&#xD;
Que messire Kex li ot dites.&#xD;
N'est pas de la promesse quites&#xD;
Que son cosin avoit promise,&#xD;
Ne crez n'iert an nule guise&#xD;
S'anseignes veraies n'an porte.&#xD;
A esperon jusqu'a la porte&#xD;
De son chastel l'en a men? ;&#xD;
Si sont anz enbedui antr?.&#xD;
Home ne fame n'i troverent&#xD;
Es rues par ou il antrerent,&#xD;
Si vindrent anbedui d'esl?s&#xD;
Parmi la porte del pal?s.&#xD;
La porte fu mout haute et lee,&#xD;
Si avoit si estroite antree&#xD;
Que dui home ne dui cheval&#xD;
Sanz anconbrier et sanz grant mal&#xD;
N'i pooient ansanble antrer&#xD;
N'anmi la porte entrancontrer ;&#xD;
Car ele estoit autresi faite&#xD;
Con l'arbaleste qui agaite&#xD;
Le rat, quant il vient au forfet ;&#xD;
Et l'espee est an son aguet&#xD;
Desus, qui tret et fiert et prant,&#xD;
Qu'ele eschape lors et descent&#xD;
Que riens nule adoise a la clef,&#xD;
Ja n'i tochera si soef.&#xD;
Ensi desus la porte estoient&#xD;
Dui trabuchet qui sostenoient&#xD;
Amont une porte colant&#xD;
De fer esmolue et tranchant ;&#xD;
Se riens sor ces engins montoit,&#xD;
La porte d'amont descendoit ;&#xD;
S'estoit pris et dehachiez toz&#xD;
Cui la porte ateignoit desoz.&#xD;
Et tot enmi a droit conpas&#xD;
Estoit si estroiz li trespas&#xD;
Con se fust uns santiers batuz.&#xD;
El droit santier s'est anbatuz&#xD;
Li chevaliers mout sagemant&#xD;
Et messire Yveins folemant&#xD;
Hurte grant alere aprs,&#xD;
Si le vint ateignant si pres&#xD;
Qu'a l'ar?on derriere le tint ;&#xD;
Et de ce mout bien li avint&#xD;
Qu'il se fu avant estanduz :&#xD;
Toz est est porfanduz,&#xD;
Se ceste avanture ne fust,&#xD;
Que li chevax marcha le fust&#xD;
Qui tenoit la porte de fer.&#xD;
Si con li deables d'anfer,&#xD;
Descent la porte et chiet aval&#xD;
Sanz enconbrier et sanz grant mal&#xD;
Derriere, et tranche tot par mi ;&#xD;
Mes ne tocha, la Deu merci,&#xD;
Monseignor Yvein maintenant,&#xD;
Qu'a res del dos li vint reant,&#xD;
Si c'anbedeus les esperons&#xD;
Li trancha a res des talons,&#xD;
Et il che? mout esmaiez ;&#xD;
Cil qui estoit a mort plaiez&#xD;
Li eschapa en tel meniere.&#xD;
Une autel porte avoit derriere&#xD;
Come cele devant estoit.&#xD;
Li chevaliers qui s'an fuioit&#xD;
Par cele porte s'an fo?&#xD;
Et la porte apr?s lui che?.&#xD;
Ensi fu messire Yvains pris.&#xD;
Mout angoisseus et antrepris&#xD;
Remest dedanz la sale anclos,&#xD;
Qui tote estoit cielee a clos&#xD;
Dorez, et pointes les meisieres&#xD;
De boene oevre et de colors chieres.&#xD;
Mes de rien si grant duel n'avoit&#xD;
Con de ce que il ne savoit&#xD;
Quel part cil an estoit alez.&#xD;
Une chanbrete iqui delez&#xD;
O? ovrir ; d'un huis estroit,&#xD;
Queque il ert an son destroit,&#xD;
S'an issi une dameisele,&#xD;
Gente de cors et de vis bele,&#xD;
Et l'uis apr?s li referma.&#xD;
Qant monseignor Yvein trova,&#xD;
Si l'esmaia mout de premiers :&#xD;
"Certes, fet ele, chevaliers,&#xD;
Je criem que mal soiez venuz :&#xD;
Se vos estes ceanz tenuz,&#xD;
Vos i seroiz toz depeciez,&#xD;
Que mes sire est a mort plaiez&#xD;
Et bien sai que vos l'avez mort.&#xD;
Ma dame an fet .i. duel si fort,&#xD;
Et ses genz anviron lui cr?ent,&#xD;
Que par po de duel ne s'oc?ent ;&#xD;
Si vos sevent il bien ceanz,&#xD;
Mes entr'ax est li diax si granz&#xD;
Que il n'i pueent or entandre ;&#xD;
Si vos voelent ocirre ou pandre :&#xD;
A ce ne pueent il faillir,&#xD;
Qant il vos voldront assaillir. "&#xD;
Et messire Yvains li respont :&#xD;
"Ja, se Deu plest, ne m'ocirront&#xD;
Ne ja par aus pris ne serai.&#xD;
-Non, fet ele, que g'en ferai&#xD;
Avoec vos ma puissance tote.&#xD;
N'est mie prodon qui trop dote ;&#xD;
Por ce cuit que prodom soiez&#xD;
Que n'iestes pas trop esmaiez.&#xD;
Et sachiez bien, se je pooie,&#xD;
Servise et enor vos feroie,&#xD;
Car vos la fe?stes ja moi.&#xD;
Une foiz, a la cort le roi&#xD;
M'envoia ma dame an message.&#xD;
Espoir, si ne fui pas si sage,&#xD;
Si cortoise, ne de tel estre&#xD;
Come pucele dest estre ;&#xD;
Mes onques chevalier n'i ot&#xD;
Qu'a moi deignast parler .i. mot&#xD;
Fors vos, tot seul, qui estes ci ;&#xD;
Mes vos, la vostre grant merci,&#xD;
M'i enorastes et servistes.&#xD;
De l'enor que vos m'i fe?stes&#xD;
Vos randrai ja le guerredon.&#xD;
Bien sai comant vos avez non&#xD;
Et recone vos ai bien :&#xD;
Filz estes au roi Urien&#xD;
Et s'avez non messire Yvains.&#xD;
Or soiez sers et certains&#xD;
Que ja, se croire me volez,&#xD;
N'i seroiz pris ne afolez ;&#xD;
Et cest mien anelet prendroiz&#xD;
Et, s'il vos plest, sel me randroiz&#xD;
Quant je vos avrai delivr?. "&#xD;
Lors li a l'anelet livr?,&#xD;
Si li dist qu'il avoit tel force&#xD;
Com a, desus le fust, l'escorce,&#xD;
Qu'el le cuevre, qu'an n'en voit point ;&#xD;
Mes il covient que l'en l'anpoint&#xD;
Si qu'el poing soit la pierre anclose ;&#xD;
Puis n'a garde de nule chose&#xD;
Cil qui l'anel an son doi a,&#xD;
Que ja veoir ne le porra&#xD;
Nus hom, tant ait les ialz overz,&#xD;
Ne que le fust qui est coverz&#xD;
De l'escorce, qu'an n'en voit point.&#xD;
Monseignor Yvain ce anjoint,&#xD;
Et, quant ele li ot ce dit,&#xD;
Sel mena seoir en .i. lit&#xD;
Covert d'une coute si riche&#xD;
Qu'ainz n'ot tel li dus d'Osteriche ;&#xD;
Cele dit que, se il voloit,&#xD;
A mangier li aporteroit ;&#xD;
Et il dist qu'il li estoit bel.&#xD;
La dameisele cort isnel&#xD;
En sa chanbre et revint mout tost,&#xD;
S'aporta .i. chapon en rost&#xD;
Et vin qui fu de boene grape,&#xD;
Plain pot, covert de blanche nape ;&#xD;
Si li a a mangier offert&#xD;
Cele qui volentiers le sert ;&#xD;
Et cil, cui bien estoit mestiers,&#xD;
Menja et but mout volentiers.&#xD;
Quant il ot mangi? et be?,&#xD;
Furent par leanz espandu&#xD;
Li chevalier qui le queroient,&#xD;
Qui lor seignor vangier voloient,&#xD;
Qui ja estoit an bieres mis.&#xD;
Et cele li a dit : "Amis,&#xD;
Oez qu'il vos quierent ja tuit ;&#xD;
Mout i a grant noise et grant bruit,&#xD;
Mes, qui veigne et qui que voise,&#xD;
Ne vos movez ja por la noise,&#xD;
Que vos ne seroiz ja trovez,&#xD;
Se de cest lit ne vos movez ;&#xD;
Ja verroiz plainne ceste sale&#xD;
De gent mout enuieuse et male&#xD;
Qui trover vos i cuideront ;&#xD;
Et si cuit qu'il aporteront&#xD;
Par ci le cors por metre an terre ;&#xD;
Si vos comanceront a querre&#xD;
Et desoz bans et desoz liz.&#xD;
Si seroit solaz et deliz&#xD;
A home qui peor n'avroit,&#xD;
Quant gent si avuglez verroit ;&#xD;
Qu'il seront tuit si avugl?,&#xD;
Si desconfit, si desjugl?&#xD;
Que il anrageront tuit d'ire ;&#xD;
Je ne vos sai ore plus dire&#xD;
Ne je n'i os plus demorer.&#xD;
Mes Deu puisse je aorer,&#xD;
Qui m'a don? le leu et l'eise&#xD;
De feire chose qui vos pleise,&#xD;
Que mout grant talant en avoie. "&#xD;
Lors s'est arriers mise a la voie&#xD;
Et, quant ele s'an fu tornee,&#xD;
Fu tote la genz atornee,&#xD;
Qui de .ii. parz as portes vindrent&#xD;
Et bastons et espees tindrent ;&#xD;
Si ot mout grant fole et grant presse&#xD;
De gent felenesse et angresse ;&#xD;
Et virent del cheval tranchi?,&#xD;
Devant la porte, la miti?.&#xD;
Lors si cuidoient estre cert,&#xD;
Qant li huis seroient overt,&#xD;
Que dedanz celui troveroient&#xD;
Que il por ocirre queroient.&#xD;
Puis firent traire amont les portes,&#xD;
Par coi maintes genz furent mortes,&#xD;
Mes il n'i ot a celui siege&#xD;
Tandu ne paveillon ne piege,&#xD;
Einz i entrerent tuit de front ;&#xD;
Et l'autre miti? trovee ont&#xD;
Del cheval mort devant le suel ;&#xD;
Mes onques entr'ax n'orent oel&#xD;
Don monseignor Yvain ve?ssent,&#xD;
Que mout volentiers oce?ssent ;&#xD;
Et il les veoit anragier&#xD;
Et forssener et correcier ;&#xD;
Et disoient : "Ce, que puet estre ?&#xD;
Que ceanz n'a huis ne fenestre&#xD;
Par ou riens nule s'an alast,&#xD;
Se ce n'ert oisiax qui volast&#xD;
Ou escuriax ou cisemus&#xD;
Ou beste ausi petite ou plus,&#xD;
Que les fenestres sont ferrees,&#xD;
Et les portes furent fermees&#xD;
Lors que mes sire en issi fors ;&#xD;
Morz ou vis est ceanz li cors,&#xD;
Que defors ne remest il mie.&#xD;
La sele assez plus que demie&#xD;
Est ?a dedanz, ce veons bien,&#xD;
Ne de lui ne trovomes rien&#xD;
Fors que les esperons tranchiez&#xD;
Qui li che?rent de ses piez.&#xD;
Or au cerchier par toz ces engles,&#xD;
Si lessomes ester ces gengles,&#xD;
Qu'ancor est il ceanz, ce cuit,&#xD;
Ou nos somes anchant? tuit,&#xD;
Ou tolu le nos ont mauf?. "&#xD;
Ensi trestuit d'ire eschauf?&#xD;
Parmi la sale le queroient&#xD;
Et parmi les paroiz feroient&#xD;
Et par les liz et par les bans ;&#xD;
Mes des cos fu quites et frans&#xD;
Li liz ou cil estoit couchiez,&#xD;
Qu'il n'i fu feruz ne tochiez.&#xD;
Mes assez ferirent antor&#xD;
Et mout randirent grant estor&#xD;
Par tot leanz de lor bastons,&#xD;
Com avugles qui a tastons&#xD;
Va aucune chose cerchant.&#xD;
Quequ'il aloient reverchant&#xD;
Desoz liz et desoz eschames,&#xD;
Vint une des plus beles dames&#xD;
C'onques ve?st riens terriene.&#xD;
De si tres bele crestiene&#xD;
Ne fu onques plez ne parole ;&#xD;
Mes de duel feire estoit si fole&#xD;
Qu'a po qu'ele ne s'ocioit.&#xD;
A la foiee, si crioit&#xD;
Si haut com ele pooit plus,&#xD;
Et recheoit pasmee jus.&#xD;
Et quant ele estoit relevee,&#xD;
Ausi come fame desvee,&#xD;
Se coman?oit a dessirier&#xD;
Et ses chevols a detranchier ;&#xD;
Ses mains detuert et ront ses dras,&#xD;
Si se repasme a chascun pas,&#xD;
Ne riens ne la puet conforter,&#xD;
Que son seignor en voit porter&#xD;
Devant li, en la biere, mort,&#xD;
Don ja ne cuide avoir confort ;&#xD;
Por ce crioit a haute voiz.&#xD;
L'eve beneoite et les croiz&#xD;
Et li cierge aloient avant&#xD;
Avoec les dames d'un covant,&#xD;
Et li texte et li ancenssier&#xD;
Et li clerc, qui sont despanssier&#xD;
De feire la haute despansse&#xD;
A cui la cheitive ame pansse.&#xD;
Messire Yvains o? les criz&#xD;
Et le duel, qui ja n'iert descriz,&#xD;
Ne nus ne le porroit descrivre,&#xD;
Ne tex ne fu escriz an livre ;&#xD;
Et la processions passa,&#xD;
Mes enmi la sale amassa&#xD;
Entor la biere uns granz toauz,&#xD;
Que li sans chauz, clers, et vermauz&#xD;
Rissi au mort parmi la plaie ;&#xD;
Et ce fu provance veraie&#xD;
Qu'ancor estoit leanz, sanz faille,&#xD;
Cil qui ot feite la bataille&#xD;
Et qui l'avoit mort et conquis.&#xD;
Lors ont par tot cerchi? et quis&#xD;
Et reverchi? et tremu?,&#xD;
Si que tuit furent tressu?&#xD;
De grant angoisse et de tooil&#xD;
Qu'il orent por le sanc vermoil&#xD;
Qui devant aus fu degotez.&#xD;
Puis fu mout feruz et botez&#xD;
Messire Yveins, la ou il jut ;&#xD;
Mes ainz por ce ne se remut.&#xD;
Et les genz plus et plus crioient&#xD;
Por les plaies qui escrevoient ;&#xD;
Si se mervoillent por coi seinnent,&#xD;
N'il ne truevent de coi se pleingnent,&#xD;
Et dit chascuns et cil et cist :&#xD;
"Entre nos est cil qui l'ocist,&#xD;
Ne nos ne le veomes mie :&#xD;
Ce est mervoille et deablie. "&#xD;
Por ce tel duel par demenoit&#xD;
La dame qu'ele forssenoit&#xD;
Et crioit come fors del san :&#xD;
"Ha ! Dex, don ne trovera l'an&#xD;
L'omecide, le tra?tor&#xD;
Qui m'a ocis mon boen seignor ?&#xD;
Boen ? Voire le meillor des buens !&#xD;
Voirs Dex, li torz an seroit tuens&#xD;
Se tu l'en leisses eschaper.&#xD;
Autrui que toi n'en doi blasmer,&#xD;
Ne si lez torz con tu me fez,&#xD;
Que nes veoir ne le me lez,&#xD;
Celui qui est si pres de moi.&#xD;
Bien puis dire, quant je nel voi,&#xD;
Que antre nos s'est ceanz mis&#xD;
Ou fantosmes ou anemis ;&#xD;
S'an sui anfantosmee tote ;&#xD;
Ou il est coarz, si me dote ;&#xD;
Coarz est il, quant il me crient :&#xD;
De grant coardise li vient&#xD;
Qant devant  mostrer ne s'ose.&#xD;
Ha ! fantosme, coarde chose,&#xD;
Por qu'i?s vers moi acoardie&#xD;
Quant vers mon seignor fus hardie ?&#xD;
Que ne t'ai ore an ma baillie ?&#xD;
Ta puissance fust ja faillie !&#xD;
Por coi ne te puis or tenir ?&#xD;
Mes ce, comant pot avenir&#xD;
Que tu mon seignor oce?s&#xD;
Se an tra?son nel fe?s ?&#xD;
Ja voir par toi conquis ne fust&#xD;
Mes sires, se ve t'est,&#xD;
Qu'el monde son paroil n'avoit,&#xD;
Ne Dex ne hom ne l'i savoit,&#xD;
Ne il n'en i a mes nul tex.&#xD;
Certes, se tu fusses mortex,&#xD;
N'osasses mon seignor atendre,&#xD;
Qu'a lui ne se pooit nus prendre. "&#xD;
Ensi la dame se debat,&#xD;
Ensi tot par li se conbat,&#xD;
Ensi tot par li se confont&#xD;
Et, avoec lui, ses genz refont&#xD;
Si grant duel que greignor ne pueent.&#xD;
Le cors an portent, si l'anfueent ;&#xD;
Et tant ont quis et tribol?&#xD;
Que de querre sont saol? ;&#xD;
Si le leissent tot par enui,&#xD;
Qu'il ne pueent veoir nelui&#xD;
Qui de rien an face a mescroire.&#xD;
Et les nonains et li provoire&#xD;
Orent ja fet tot le servise ;&#xD;
Repeiri? furent de l'iglise&#xD;
Et venu sor la sepouture.&#xD;
Mes de tot ice n'avoit cure&#xD;
La dameisele de la chanbre ;&#xD;
De monseignor Yvain li manbre ;&#xD;
S'est a lui venue mout tost&#xD;
Et dit : "Biau sire, a mout grant ost&#xD;
A ceanz ceste gent est?.&#xD;
Mout ont par ceanz tanpest?&#xD;
Et reverchiez toz ces quachez,&#xD;
Plus menuemant que brachez&#xD;
Ne vet tracent perdriz ne caille.&#xD;
Peor avez e sanz faille.&#xD;
-Par foi, fet il, vos dites voir ;&#xD;
Ja si grant ne cuidai avoir.&#xD;
Encores, se il pooit estre,&#xD;
Ou par pertuis ou par fenestre&#xD;
Verroie volentiers la fors&#xD;
La procession et le cors. "&#xD;
Mes il n'avoit en la meison&#xD;
N'au cors n'a la procession,&#xD;
Qu'il volsist qu'il fussent tuit ars,&#xD;
Si li est cost cent mars.&#xD;
Cent mars ? Voire, plus de cent mile.&#xD;
Mes por la dame de la vile,&#xD;
Que il voloit veoir, le dist ;&#xD;
Et la dameisele le mist&#xD;
A une fenestre petite.&#xD;
Quanqu'ele puet vers lui s'aquite&#xD;
De l'enor qu'il li avoit feite.&#xD;
Parmi cele fenestre agueite&#xD;
Messire Yvains la bele dame,&#xD;
Qui dit : "Biau sire, de vostre ame&#xD;
Ait Dex merci, si voiremant&#xD;
Com onques, au mien esciant,&#xD;
Chevaliers sor cheval ne sist&#xD;
Qui de rien nule vos vausist.&#xD;
De vostre enor, biax sire chiers,&#xD;
Ne fu onques nus chevaliers,&#xD;
Ne de la vostre conpaignie ;&#xD;
Largesce estoit la vostre amie&#xD;
Et hardemanz vostre conpainz.&#xD;
En la conpaignie des sainz&#xD;
Soit la vostre ame, biax dolz sire ! "&#xD;
Lors se deront et se dessire&#xD;
Trestot quanque as mains li vient.&#xD;
A mout grant poinne se retient&#xD;
Messire Yveins, a que qu'il tort,&#xD;
Que les mains tenir ne li cort.&#xD;
Mes la dameisele li prie&#xD;
Et loe et comande et chastie,&#xD;
Come gentix et deboneire,&#xD;
Qu'il se gart de folie feire&#xD;
Et dit : "Vos estes ci mout bien.&#xD;
Gardez, ne vos movez por rien&#xD;
Tant que cist dist soit abeissiez ;&#xD;
Et ces genz departir leissiez,&#xD;
Qu'il se departiront par tens.&#xD;
S'or vos contenez a mon sens,&#xD;
Si con je vos lo contenir,&#xD;
Granz biens vos an porra venir.&#xD;
Ci poez ester et seoir,&#xD;
Et anz et fors les genz veoir&#xD;
Qui passeront parmi la voie,&#xD;
Ne ja n'iert nus hom qui vos voie,&#xD;
Si avroiz mout grant aventage ;&#xD;
Mes gardez vos de dire outrage,&#xD;
Car qui se desroie et sormoinne&#xD;
Et d'outrage feire se poinne&#xD;
Qant il en a et eise et leu,&#xD;
Je l'apel plus malv?s que preu.&#xD;
Gardez, se vos pansez folie,&#xD;
Que por ce ne la feites mie.&#xD;
Li sages son fol pans? cuevre&#xD;
Et met, s'il puet, le san a oevre.&#xD;
Or vos gardez bien come sages&#xD;
Que n'i lessiez la teste an gages,&#xD;
Qu'il n'en panroient rean?on ;&#xD;
Soiez por vos an cusan?on,&#xD;
Et de mon consoil vos soveigne ;&#xD;
S'estez an pes tant que je veigne,&#xD;
Que je n'os plus ci arester,&#xD;
Car g'i porroie trop ester,&#xD;
Espoir, que l'en m'an mescresroit&#xD;
Por ce que l'en ne me verroit&#xD;
Avoec les autres an la presse,&#xD;
S'an panroie male confesse. "&#xD;
Atant s'en part et cil remaint,&#xD;
Qui ne set an quel se demaint,&#xD;
Que del cors qu'il voit qu'an enfuet&#xD;
Li poise, quant avoir n'en puet&#xD;
Aucune chose qui l'an port&#xD;
Tesmoing qu'il l'a ocis et mort.&#xD;
S'il n'en a tesmoing et garant&#xD;
Que mostrer puisse a parlemant,&#xD;
Donc iert il honiz en travers,&#xD;
Tant est Kex et fel et pervers,&#xD;
Plains de ranpones et d'enui,&#xD;
Qu'il ne garra ja mes a lui,&#xD;
Einz l'ira formant afeitant&#xD;
Et gas et ranpones gitant,&#xD;
Ausi con il fist l'autre jor.&#xD;
Males ranpones a sejor&#xD;
Li sont el cors batanz et fresches.&#xD;
Mes de son cuer et de ses lermes&#xD;
Li radolcist novele Amors&#xD;
Qui par sa terre a fet .i. cors,&#xD;
S'a tote sa proie acoillie ;&#xD;
Son cuer a o soi s'anemie,&#xD;
S'aimme la rien qui plus le het.&#xD;
Bien a vangiee, et si nel set,&#xD;
La dame la mort son seignor ;&#xD;
Vangence en a feite greignor&#xD;
S'Amors vangiee ne l'est,&#xD;
Qui si dolcemant le requiert&#xD;
Que par les ialz el cuer le fiert ;&#xD;
Et cist cos a plus grant duree&#xD;
Que cos de lance ne d'espee :&#xD;
Cos d'espee garist et sainne&#xD;
Mout tost, des que mires i painne ;&#xD;
Et la plaie d'Amors anpire&#xD;
Qant ele est plus pres de son mire.&#xD;
Cele plaie a messire Yvains,&#xD;
Dom il ne sera ja mes sains,&#xD;
Qu'Amors s'est tote a lui randue.&#xD;
Les leus ou ele ert espandue&#xD;
Vet reverchant, et si s'an oste ;&#xD;
Ne vialt avoir ostel ne oste&#xD;
Se cestui non, et que preuz fet&#xD;
Quant de malv?s leu se retret&#xD;
Por ce qu'a lui tote se doint.&#xD;
Ne cuit qu'aillors ait de lui point ;&#xD;
Si cerche toz ces vix ostex ;&#xD;
S'est granz diax quant Amors est tex&#xD;
Et quant ele si mal se prueve&#xD;
Qu'el plus despit leu qu'ele trueve&#xD;
Se herberge ele autresi tost&#xD;
Com an tot le meillor de l'ost.&#xD;
Mes or est ele bien venue,&#xD;
Ci iert ele bien maintenue&#xD;
Et ci li fet boen sejorner.&#xD;
Ensi se devroit atorner&#xD;
Amors, qui est mout haute chose,&#xD;
Car mervoille est comant ele ose&#xD;
De honte an malv?s leu descendre.&#xD;
Celui sanble qui an la cendre&#xD;
Et an la poudre espant son basme,&#xD;
Et het enor et ainme blasme,&#xD;
Et destranpre suie de miel&#xD;
Et mesle ?ucre avoeques fiel.&#xD;
Mes or n'a ele pas fet ?u?,&#xD;
Logiee s'est an franc alu?,&#xD;
Dom nus ne li puet feire tort.&#xD;
Qant en ot anfo? le mort,&#xD;
S'an partirent totes les genz ;&#xD;
Clers ne chevaliers ne sergenz&#xD;
Ne dame n'i remest, que cele&#xD;
Qui sa dolor mie ne cele.&#xD;
Mes iqui remest tote sole,&#xD;
Et sovant se prant a la gole,&#xD;
Et tort ses poinz et bat ses paumes,&#xD;
Et list en .i. sautier ses saumes,&#xD;
Anlumin? a letres d'or.&#xD;
Et messire Yvains est ancor&#xD;
A la fenestre, ou il l'esgarde ;&#xD;
Et quant il plus s'an done garde,&#xD;
Plus l'ainme et plus li abelist.&#xD;
Ce qu'ele plore et qu'ele list&#xD;
Volsist qu'ele lessi? e?st&#xD;
Et qu'a lui parler li plest.&#xD;
An ce voloir l'a Amors mis,&#xD;
Qui a la fenestre l'a pris ;&#xD;
Mes de son voloir se despoire,&#xD;
Car il ne puet cuidier ne croire&#xD;
Que ses voloirs puisse avenir,&#xD;
Et dit : "Por fos me puis tenir,&#xD;
Quant je vuel ce que ja n'avrai ;&#xD;
Son seignor a mort li navrai&#xD;
Et je cuit a li pes avoir !&#xD;
Par foi, je ne cuit pas savoir,&#xD;
Qu'ele me het plus or endroit&#xD;
Que nule rien, et si a droit.&#xD;
D'or endroit ai ge dit que sages,&#xD;
Que fame a plus de cent corages.&#xD;
Celui corage qu'ele a ore,&#xD;
Espoir, changera ele ancore ;&#xD;
Ainz le changera sanz espoir ;&#xD;
Mout sui fos quant je m'an despoir,&#xD;
Et Dex li doint ancor changier,&#xD;
Qu'estre m'estuet an son dongier&#xD;
Toz jorz mes, des qu'Amors le vialt.&#xD;
Qui Amor en gr? ne requialt&#xD;
Des que ele antor li l'atret,&#xD;
Felenie et tra?son fet ;&#xD;
Et je di, qui se vialt si l'oie,&#xD;
Que cil n'a droit en nule joie.&#xD;
Mes por ce ne perdrai je mie,&#xD;
Toz jorz amerai m'anemie,&#xD;
Que je ne la doi pas ha?r&#xD;
Se je ne voel Amor tra?r.&#xD;
Ce qu'Amors vialt doi je amer.&#xD;
Et doit me ele ami clamer ?&#xD;
O?l, voir, por ce que je l'aim.&#xD;
Et je m'anemie la claim,&#xD;
Qu'ele me het, si n'a pas tort,&#xD;
Que ce qu'ele amoit li ai mort.&#xD;
Donques sui ge ses anemis ?&#xD;
Nel sui, certes, mes ses amis.&#xD;
Grant duel ai de ses biax chevox,&#xD;
C'onques rien tant amer ne vox,&#xD;
Que fin or passent, tant reluisent.&#xD;
D'ire m'espranent et aguisent&#xD;
Qant je les voi ronpre et tranchier ;&#xD;
N'onques ne pueent estanchier&#xD;
Les lermes, qui des ialz li chieent :&#xD;
Totes ces choses me dessieent !&#xD;
Atot ce qu'il sont plain de lermes,&#xD;
Si qu'il n'en est ne fins ne termes,&#xD;
Ne furent onques si bel oel.&#xD;
De ce qu'ele plore me duel&#xD;
Ne de rien n'ai si grant destrece&#xD;
Come de son vis qu'ele blece,&#xD;
Qu'il ne l'est pas desservi :&#xD;
Onques si bien tailli? ne vi&#xD;
Ne si fres ne si color? ;&#xD;
Mes ce me par a acor?&#xD;
Que ele est a li enemie.&#xD;
Et voir, ele ne se faint mie&#xD;
Qu'au pis qu'ele puet ne se face ;&#xD;
Et nus cristauz ne nule glace&#xD;
N'est si clere ne si polie.&#xD;
Dex ! Por coi fet si grant folie&#xD;
Et por coi ne se blece mains ?&#xD;
Por coi detort ses beles mains&#xD;
Et fiert son piz et esgratine ?&#xD;
Don ne fust ce mervoille fine&#xD;
A esgarder, s'ele fust liee,&#xD;
Qant ele est or si bele iriee ?&#xD;
O?l, voir, bien le puis jurer,&#xD;
Onques mes si desmesurer&#xD;
Ne se pot an biaut? Nature,&#xD;
Que trespassee i a mesure&#xD;
Ou ele, espoir, n'i ovra onques.&#xD;
Comant po?st ce estre donques ?&#xD;
Don fust si grant biaut? venue ?&#xD;
Ja la fist Dex, de sa main nue,&#xD;
Por Nature feire muser.&#xD;
Tot son tans i porroit user&#xD;
S'ele la voloit contrefere,&#xD;
Que ja n'en porroit a chief trere ;&#xD;
Nus d'aus, s'il s'an voloit pener,&#xD;
Ce cuit, ne porroit asener&#xD;
Que ja mes nule tel fe?st&#xD;
Por poinne que il i me?st. "&#xD;
Ensi messire Yvains devise&#xD;
Celi qui de duel se debrise,&#xD;
N'ainz mes ne cuit qu'il avenist&#xD;
Que nus hom qui prison tenist,&#xD;
Tel con messire Yvains la tient,&#xD;
Que de la teste perdre crient,&#xD;
Amast an si fole meniere,&#xD;
Dom il ne fera ja proiere&#xD;
Ne autres por lui, puet cel estre.&#xD;
Tant demora a la fenestre&#xD;
Qu'il an vit la dame raler&#xD;
Et que l'en ot fet avaler&#xD;
Anbedeus les portes colanz.&#xD;
De ce fust uns autres dolanz,&#xD;
Que mialz amast sa delivrance&#xD;
Qu'il ne fe?st la demorance ;&#xD;
Et il met tot autant a oevre&#xD;
Se l'en les clot, con s'an les oevre.&#xD;
Il ne s'an alast mie, certes,&#xD;
Se ele li fussent overtes&#xD;
Ne se la dame li donast&#xD;
Congi? et si li pardonast&#xD;
La mort son seignor boenemant,&#xD;
Si s'en alast seremant,&#xD;
Qu'Amors et Honte le retient,&#xD;
Qui de .ii. parz devant li vient.&#xD;
Il est honiz se il s'en va,&#xD;
Que ce ne recresroit en ja&#xD;
Qu'il est ensi esploiti ;&#xD;
D'autre part, ra tel covoiti?&#xD;
De la bele dame veoir&#xD;
Au moins, se plus n'en puet avoir,&#xD;
Que de la prison ne li chaut :&#xD;
Mialz vialt morir que il s'en aut.&#xD;
Mes la dameisele repeire,&#xD;
Qui li vialt conpaignie feire&#xD;
Et solacier et deporter&#xD;
Et porchacier et aporter&#xD;
Quanque il voldra a devise.&#xD;
De l'amor qui en lui s'est mise,&#xD;
Le trova trespans? et vain ;&#xD;
Si li a dit : "Messire Yvain,&#xD;
-Ple ? Por Deu, dites vos voir ?&#xD;
Comant puet donc boen siegle avoir&#xD;
Qui voit qu'an le quiert por ocirre ?&#xD;
Cil ainme sa mort et desirre !&#xD;
-Certes, fet il, ma dolce amie,&#xD;
Morir n'i voldroie je mie,&#xD;
Et si me plot mout tote voie&#xD;
Ce que je vi, se Dex me voie,&#xD;
Et plot et pleira toz jorz mes.&#xD;
-Or le leissons atant an pes ",&#xD;
Fet cele qui bien set antendre&#xD;
Ou ceste parole vialt tendre.&#xD;
"Ne sui si nice ne si fole&#xD;
Que bien n'entande une parole.&#xD;
Mes or an venez apr?s moi,&#xD;
Que je panrai prochein conroi&#xD;
De vos gitier fors de prison.&#xD;
Bien vos metrai a garison,&#xD;
S'il vos plest, enuit ou demain ;&#xD;
Or an venez, je vos an main. "&#xD;
Et il respont : "Soiez certainne,&#xD;
Je n'an istrai fors, de semainne,&#xD;
En larrecin ne an enblee.&#xD;
Qant la genz iert tote asanblee&#xD;
Parmi ces rues, la defors,&#xD;
Plus a enor m'en istrai lors&#xD;
Que je ne feroie nuitantre. "&#xD;
A cest mot, apr?s li s'en antre&#xD;
Dedanz la petite chanbrete.&#xD;
La dameisele, qui fu brete,&#xD;
Fu de lui servir an espans,&#xD;
Si li fist creance et despans&#xD;
De tot quanque il li covint.&#xD;
Et quant leus fu, si li sovint&#xD;
De ce que il li avoit dit,&#xD;
Que mout li plot ce qu'ele vit&#xD;
Que par la sale le queroient&#xD;
Les genz qui de mort le haoient.&#xD;
La dameisele estoit si bien&#xD;
De sa dame que nule rien&#xD;
A dire ne li redotast,&#xD;
A que que la chose montast,&#xD;
Qu'ele estoit sa mestre et sa garde.&#xD;
Et por coi fust ele coarde&#xD;
De sa dame reconforter&#xD;
Et de son bien amonester ?&#xD;
La premiere foiz a consoil&#xD;
Li dist : "Dame, mout me mervoil&#xD;
Que folemant vos voi ovrer.&#xD;
Dame, cuidiez vos recovrer&#xD;
Vostre seignor por vostre duel ?&#xD;
-Nenil, fet ele, mes mon vuel&#xD;
Seroie je morte d'enui.&#xD;
-Por coi ? -Por aler apr?s lui.&#xD;
-Apr?s lui ? Dex vos an desfande,&#xD;
Qui ausi boen seignor vos rande&#xD;
Si com il an est poste?s.&#xD;
-Einz tel man?onge ne de?s,&#xD;
Qu'il ne me porroit si boen randre.&#xD;
-Meillor, se vos le volez prandre,&#xD;
Vos randra il, sel proverai.&#xD;
-Fui ! Teis ! Ja tel ne troverai.&#xD;
-Si feroiz, dame, s'il vos siet.&#xD;
Mes or dites, si ne vos griet,&#xD;
Vostre terre, qui desfandra&#xD;
Quant li rois Artus i vendra,&#xD;
Qui doit venir l'autre semainne&#xD;
Au perron et a la fontainne ?&#xD;
N'en avez vos e message&#xD;
De la dameisele sauvage&#xD;
Qui letres vos en anvea ?&#xD;
Ahi ! con bien les anplea !&#xD;
Vos dessiez or consoil prendre&#xD;
De vostre fontainne desfandre,&#xD;
Et vos ne finez de plorer !&#xD;
N'i essiez que demorer,&#xD;
S'il vos plest, ma dame chiere,&#xD;
Que certes une chanberiere&#xD;
Ne valent tuit, bien le savez,&#xD;
Li chevalier que vos avez :&#xD;
Ja par celui qui mialz se prise&#xD;
N'en iert escuz ne lance prise.&#xD;
De gent malveise avez vos mout,&#xD;
Mes ja n'i avra si estout&#xD;
Qui sor cheval monter en ost,&#xD;
Et li rois vient a si grant ost&#xD;
Qu'il seisira tot sanz desfansse. "&#xD;
La dame set mout bien et pansse&#xD;
Que cele la consoille an foi ;&#xD;
Mes une folie a en soi&#xD;
Que les autres fames i ont :&#xD;
Trestotes, a bien pres, le font,&#xD;
Que de lor folie s'ancusent&#xD;
Et ce qu'eles voelent refusent.&#xD;
"Fui ! fet ele, lesse m'an pes.&#xD;
Se je t'an oi parler ja mes,&#xD;
Ja mar feras, mes que t'an fuies :&#xD;
Tant paroles que trop m'enuies.&#xD;
-A beneor, fet ele, dame,&#xD;
Bien i pert que vos estes fame,&#xD;
Qui se corroce quant ele ot&#xD;
Nelui qui bien feire li lot. "&#xD;
Lors s'an parti, si la leissa ;&#xD;
Et la dame se rapanssa&#xD;
Comant ele po?st prover&#xD;
Qu'an porroit chevalier trover&#xD;
Meillor c'onques ne fu ses sire ;&#xD;
Se li orroit volentiers dire,&#xD;
Mes ele li a desfandu.&#xD;
An ce panser a atendu&#xD;
Jusque tant que ele revint ;&#xD;
Mes onques desfansse n'en tint,&#xD;
Einz li redit tot maintenant :&#xD;
"Ha ! dame, est ce ore avenant,&#xD;
Qui si de duel vos ociez ?&#xD;
Por Deu, car vos en chastiez,&#xD;
Si le lessesiez viax de honte :&#xD;
A si haute dame ne monte&#xD;
Que duel si longuemant mainteigne.&#xD;
De vostre enor vos resoveigne&#xD;
Et de vostre grant gentillesce.&#xD;
Cuidiez vos que tote proesce&#xD;
Soit morte avoec vostre seignor ?&#xD;
Que autresi boen ou meillor&#xD;
An sont rem?s parmi le monde.&#xD;
-Se tu ne manz, Dex me confonde !&#xD;
Et neporquant .i. seul m'an nome&#xD;
Qui ait tesmoing de si preudome&#xD;
Con mes sire ot tot son ah?.&#xD;
-Et vos m'an savriez mal gr?,&#xD;
Si vos recorroceriez&#xD;
Et m'en remenaceriez.&#xD;
Qui vos en est a avenir,&#xD;
Se il vos venoit a pleisir.&#xD;
Et ce doint Dex que il vos pleise !&#xD;
Ne voi rien por coi je m'an teise,&#xD;
Que nus ne nos ot ne escoute.&#xD;
Vos me tanroiz ja por estoute,&#xD;
Mes bien puis dire, ce me sanble :&#xD;
Quant dui chevalier sont ansanble&#xD;
Venu a armes en bataille,&#xD;
Li quex cuidiez vos qui mialz vaille,&#xD;
Quant li uns a l'autre conquis ?&#xD;
Androit de moi doing je le pris&#xD;
Au veinqueor. Et vos, que feites ?&#xD;
-Il m'est avis que tu m'agueites,&#xD;
Si me viax a parole prandre.&#xD;
-Par foi, vos poez bien entandre&#xD;
Que je m'an vois parmi le voir,&#xD;
Et si vos pruef par estovoir&#xD;
Que mialz valut cil qui conquist&#xD;
Vostre seignor que il ne fist :&#xD;
Il le conquist et sel cha?a&#xD;
Par hardemant anjusque ?a,&#xD;
Et si l'enclost an sa meison.&#xD;
-Or ai ge o? desreison,&#xD;
La plus grant c'onques mes fust dite.&#xD;
Fui ! lainne de mal esperite,&#xD;
Ne mes devant moi ne reveingnes&#xD;
Por coi de lui parole teignes.&#xD;
-Certes, dame, bien le savoie&#xD;
Que ja de vos gr? n'en avroie,&#xD;
Et jel vos dis mout bien avant.&#xD;
Mes vos m'estes an covant&#xD;
Que ja ire n'en avriez&#xD;
Ne mal gr? ne m'an savriez.&#xD;
Mal m'avez mon covant tenu.&#xD;
Si m'est or ensi avenu&#xD;
Et dit m'avez vostre pleisir ;&#xD;
Si ai perdu .i. boen teisir. "&#xD;
Atant vers sa chanbre retorne,&#xD;
La ou messire Yvains sejorne,&#xD;
Cui ele garde a mout grant eise ;&#xD;
Mes n'i ot chose qui li pleise&#xD;
Qant la dame veoir ne puet,&#xD;
Et del plet que cele li muet&#xD;
Ne se garde ne n'an set mot.&#xD;
Mes la dame tote nuit ot&#xD;
A li me?smes grant tan?on,&#xD;
Qu'ele estoit en grant cusan?on&#xD;
De sa fonteinne garantir.&#xD;
Si se comance a repantir&#xD;
De celi qu'ele avoit blasmee&#xD;
Et leidie et mesaamee,&#xD;
Qu'ele est tote sere et certe&#xD;
Que por loier ne por desserte&#xD;
Ne por amor qu'a celui ait&#xD;
Ne l'en mist ele onques en plait.&#xD;
Et plus ainme ele li que lui,&#xD;
Ne sa honte ne son enui&#xD;
Ne li loeroit ele mie,&#xD;
Que trop est sa leax amie.&#xD;
Ez vos ja la dame changiee :&#xD;
De celi qu'ele ot leidangiee&#xD;
Ne cuide ja mes a nul fuer&#xD;
Que amer la doie an son cuer,&#xD;
Et celui qu'ele ot refus?&#xD;
Ra mout l?aumant escus?&#xD;
Par reison et par droit de plet,&#xD;
Qu'il ne li avoit rien mesfet.&#xD;
Si se desresne tot ensi&#xD;
Con s'il fust venuz devant li ;&#xD;
Lors sel comance a pleidoier :&#xD;
"Viax tu donc, fet ele, noier&#xD;
Que par toi ne soit morz mes sire ?&#xD;
-Ce, fet il, ne puis je desdire,&#xD;
Einz l'otroi bien. -Di donc por coi.&#xD;
Fe?s le tu por mal de moi,&#xD;
Por ha?ne ne por despit ?&#xD;
-Ja n'aie je de mort respit&#xD;
S'onques por mal de vos le fis.&#xD;
-Donc n'as tu rien vers moi mespris&#xD;
Ne vers lui n'es tu nul tort,&#xD;
Car s'il po?st, il t'e?st mort.&#xD;
Por ce, mien esciant, cuit gi?&#xD;
Que j'ai bien et a droit jugi?. "&#xD;
Ensi par li me?smes prueve&#xD;
Que droit san et reison i trueve&#xD;
Qu'an lui ha?r n'a ele droit,&#xD;
Si an dit ce qu'ele voldroit ;&#xD;
Et par li me?smes s'alume&#xD;
Ensi come li feus qui fume&#xD;
Tant que la flame s'i est mise,&#xD;
Que nus ne la soufle n'atise.&#xD;
Et s'or venoit la dameisele,&#xD;
Ja desresneroit la querele&#xD;
Dom ele l'a tant pleidoiee,&#xD;
S'an a est? bien leidoiee.&#xD;
Et cele revint par matin,&#xD;
Si recoman?a son latin&#xD;
La ou ele l'avoit leissi?.&#xD;
Et cele tint le chief bessi?,&#xD;
Qui a mesfete se santoit&#xD;
De ce que leidie l'avoit ;&#xD;
Mes or li voldra comander&#xD;
Et del chevalier demander&#xD;
Le non, et l'estre, et le linage ;&#xD;
Si s'umelie come sage,&#xD;
Et dit : "Merci crier vos vuel&#xD;
Del grant oltrage et de l'orguel&#xD;
Que je vos ai dit come fole,&#xD;
Si remanrai a vostre escole.&#xD;
Mes dites moi, se vos savez,&#xD;
Del chevalier don vos m'avez&#xD;
Tenue a plet si longuemant :&#xD;
Quiex hom est il et de quel gent ?&#xD;
Se il est tex qu'a moi ateigne,&#xD;
Mes que de par lui ne remaigne,&#xD;
Je le ferai, ce vos otroi,&#xD;
Seignor de ma terre et de moi.&#xD;
Mes il le covanra si fere&#xD;
Qu'an ne puisse de moi retrere&#xD;
Ne dire : "C'est cele qui prist&#xD;
Celui qui son seignor ocist. "&#xD;
-E non Deu, dame, ensi iert il.&#xD;
Seignor avroiz le plus gentil&#xD;
Et le plus gent et le plus bel&#xD;
Qui onques fust del ling Abel.&#xD;
-Comant a non ? -Messire Yvains.&#xD;
-Par foi, cist n'est mie vilains,&#xD;
Einz est mout frans, je le sai bien,&#xD;
Et s'est filz au roi Urien.&#xD;
-Par foi, dame, vos dites voir.&#xD;
-Et quant le porrons nos avoir ?&#xD;
-Jusqu'a quint jor. -Trop tarderoit,&#xD;
Que, mon vuel, ja venuz seroit.&#xD;
Veigne enuit ou demain, seviax.&#xD;
-Dame, ne cuit pas c'uns oisiax&#xD;
Po?st tant en .i. jor voler.&#xD;
Mes je i ferai ja aler&#xD;
.I. mien gar?on qui mout tost cort,&#xD;
Qui ira bien jusqu'a la cort&#xD;
Le roi Artus, au mien espoir,&#xD;
Au moins jusqu'a demain au soir,&#xD;
Que jusque la n'iert il trovez.&#xD;
-Cist termes est trop lons assez :&#xD;
Li jor sont lonc. Mes dites li&#xD;
Que demain au soir resoit ci&#xD;
Et voist plus tost que il ne siaut,&#xD;
Car bien s'esforcera, s'il vialt :&#xD;
De .ii. jornees fera une ;&#xD;
Et anquenuit luira la lune,&#xD;
Si reface de la nuit jor,&#xD;
Et je li donrai au retor&#xD;
Quanqu'il voldra que je li doingne.&#xD;
-Sor moi leissiez ceste besoingne,&#xD;
Que vos l'avroiz, a tot le mains,&#xD;
Jusqu'a tierz jor antre voz mains.&#xD;
Et au demain remanderoiz&#xD;
Voz genz et si demanderoiz&#xD;
Consoil del roi qui doit venir.&#xD;
Por la costume maintenir&#xD;
De vostre fontainne desfandre&#xD;
Vos covendroit boen consoil prandre ;&#xD;
Et il n'i avra ja si haut&#xD;
Qui s'ost vanter que il i aut.&#xD;
Lors porroiz dire tot a droit&#xD;
Que marier vos covendroit.&#xD;
Uns chevaliers mout alosez&#xD;
Vos requiert, mes vos ne l'osez&#xD;
Panre s'il nel vos loent tuit&#xD;
Et s'il nel pranent an conduit.&#xD;
Tant les quenuis je a malv?s&#xD;
Que, por autrui chargier le fes&#xD;
Dom il seroient tuit chargi?,&#xD;
Vos an vanront trestuit au pi?&#xD;
Et si vos an mercieront,&#xD;
Que fors de grant peor seront.&#xD;
Car qui peor a de son onbre,&#xD;
S'il puet, volentiers se desconbre&#xD;
D'ancontre de lance ou de dart,&#xD;
Que c'est malv?s jex a coart. "&#xD;
Et la dame respont : "Par foi,&#xD;
Ensi le vuel, ensi l'otroi,&#xD;
Et je l'avoie ja pans?&#xD;
Si con vos l'avez devis?,&#xD;
Et tot ensi le ferons nos.&#xD;
Mes ci por coi demorez vos ?&#xD;
Alez ! Ja plus ne delaiez !&#xD;
Si faites tant que vos l'aiez,&#xD;
Et je remanderai mes genz. "&#xD;
Ici fine li parlemanz.&#xD;
Cele fet sanblant qu'anvoit querre&#xD;
Monseignor Yvain en sa terre,&#xD;
Si le fet chascun jor baignier,&#xD;
Son chief laver et apleignier ;&#xD;
Et avoec ce li aparoille&#xD;
Robe d'escarlate vermoille,&#xD;
De veir forree atot la croie.&#xD;
N'est riens que ele  li acroie&#xD;
Qui coveigne a lui acesmer :&#xD;
Fermail d'or a son col fermer,&#xD;
Ovr? a pierres precieuses&#xD;
Qu'il font leanz mout gracieuses,&#xD;
Et ceinturete et aumosniere&#xD;
Qui fu d'une riche sainiere ;&#xD;
Bien l'a de tot apareilli?.&#xD;
Et a sa dame a conseilli?&#xD;
Que revenuz est ses messages,&#xD;
Si a esploiti? come sages.&#xD;
"Comant ? fet ele. Quant venra&#xD;
Messire Yveins ? -Ceanz est ja.&#xD;
-Ceanz est il ? Venez donc tost,&#xD;
Celeemant et an repost,&#xD;
Demantres qu'avoec moi n'est nus.&#xD;
Gardez que n'en i veigne nus,&#xD;
Que g'i harroie mout le cart. "&#xD;
La dameisele atant s'an part ;&#xD;
S'est venue a son oste arriere,&#xD;
Mes ne mostra mie a sa chiere&#xD;
La joie que ses cuers avoit,&#xD;
Einz dit que sa dame savoit&#xD;
Qu'ele l'avoit leanz gard?,&#xD;
Et dit : "Messire Yvain, par D?,&#xD;
N'a mes mestier neant celee.&#xD;
Tant est de vos la chose alee&#xD;
Que ma dame ceanz vos set,&#xD;
Qui mout me blasme et mout me het,&#xD;
Et mout m'en a acoisonee ;&#xD;
Mes tel sert m'a donee&#xD;
Que devant li vos puis conduire&#xD;
Sanz vos de rien grever ne nuire.&#xD;
Ne vos grevera rien, ce croi,&#xD;
Fors tant, don mantir ne vos doi,&#xD;
Que je feroie tra?son,&#xD;
Qu'avoir vos vialt en sa prison,&#xD;
Et si i vialt avoir le cors&#xD;
Que nes li cuers n'an soit defors.&#xD;
-Certes, fet il, ce voel je bien,&#xD;
Que ce ne me grevera rien,&#xD;
Qu'an sa prison voel je mout estre.&#xD;
-Si seroiz vos, par la main destre&#xD;
Don je vos teing ! Or an venez,&#xD;
Mes a mon los vos contenez&#xD;
Si sinplemant devant sa face&#xD;
Que male prison ne vos face.&#xD;
Ne por ce ne vos esmaiez :&#xD;
Ne cuit mie que vos aiez&#xD;
Prison qui trop vos soit grevainne. "&#xD;
La dameisele ensi l'en mainne ;&#xD;
Si l'esmaie, et sel rasere,&#xD;
Et parole par coverture&#xD;
De la prison ou il iert mis,&#xD;
Que sanz prison n'est nus amis ;&#xD;
Por ?'a droit se prison le clainme&#xD;
Que sanz prison n'est nus qui ainme.&#xD;
La dameisele par la main&#xD;
En mainne monseignor Yvain&#xD;
La ou il iert mout chier tenuz ;&#xD;
Si crient il estre mal venuz,&#xD;
Et s'il le crient, n'est pas mervoille.&#xD;
Sor une grant coute vermoille&#xD;
Troverent la dame seant.&#xD;
Mout grant peor, ce vos creant,&#xD;
Ot messire Yvains a l'entree&#xD;
De la chanbre, ou il ont trovee&#xD;
La dame, qui ne li dist mot ;&#xD;
Et por ce grant peor en ot,&#xD;
Si fu de peor esba?z,&#xD;
Qu'il cuida bien estre tra?z,&#xD;
Et s'estut loing cele part la,&#xD;
Tant que la pucele parla&#xD;
Et dit : ".V.c. dahez ait s'ame&#xD;
Qui mainne an chanbre a bele dame&#xD;
Chevalier qui ne s'an aproche&#xD;
Et qui n'a ne lengue, ne boche,&#xD;
Ne san, dom acointier se sache ! "&#xD;
Maintenant par le braz le sache,&#xD;
Si li dit : "En ?a vos traiez,&#xD;
Chevaliers, ne peor n'aiez&#xD;
De ma dame, qu'el ne vos morde ;&#xD;
Mes querez la pes et l'acorde,&#xD;
Et g'en proierai avoec vos&#xD;
Que la mort Esclados le Ros,&#xD;
Qui fu ses sires, vos pardoint. "&#xD;
Messire Yvains maintenant joint&#xD;
Ses mains, si s'est a genolz mis&#xD;
Et dit, come verais amis :&#xD;
"Dame, voir, ja ne vos querrai&#xD;
Merci, einz vos mercierai&#xD;
De quanque vos me voldroiz feire,&#xD;
Que riens ne m'en porroit despleire.&#xD;
-Non, sire ? Et se je vos oci ?&#xD;
-Dame, la vostre grant merci,&#xD;
Que ja ne m'an orroiz dire el.&#xD;
-Einz mes, fet ele, n'o? tel,&#xD;
Que si vos metez a devise&#xD;
Del tot an tot en ma franchise&#xD;
Sanz ce que nes vos en esforz.&#xD;
-Dame, nule force si forz&#xD;
N'est come cele, sanz mantir,&#xD;
Qui me comande a consantir&#xD;
Vostre voloir del tot an tot.&#xD;
Rien nule a feire ne redot&#xD;
Que moi vos pleise a comander,&#xD;
Et, se je pooie amander&#xD;
La mort don j'ai vers vos mesfet,&#xD;
Je l'amanderoie sanz plet.&#xD;
-Comant ? fet ele. Or le me dites,&#xD;
Si soiez de l'amande quites,&#xD;
Se vos de rien me mesfe?stes,&#xD;
Quant vos mon seignor m'oce?stes.&#xD;
-Dame, fet il, vostre merci ;&#xD;
Quant vostre sires m'asailli,&#xD;
Quel tort oi je de moi desfandre ?&#xD;
Qui autrui vialt ocirre ou prandre,&#xD;
Se cil l'ocit qui se desfant,&#xD;
Dites se de rien i mesprant.&#xD;
-Nenil, qui bien esgarde droit ;&#xD;
Et, je cuit, rien ne me vaudroit&#xD;
Qant fet ocirre vos avroie.&#xD;
Et ce mout volentiers savroie&#xD;
Don cele force puet venir&#xD;
Qui vos comande a contenir&#xD;
A mon voloir, sanz contredit ;&#xD;
Toz torz et toz mesfez vos quit,&#xD;
Mes seez vos, si me contez&#xD;
Comant vos iestes si dontez.&#xD;
-Dame, fet il, la force vient&#xD;
De mon cuer, qui a vos se tient ;&#xD;
An ce voloir m'a mes cors mis.&#xD;
-Et qui le cuer, biax dolz amis ?&#xD;
Dame, mi oel. -Et les ialz, qui ?&#xD;
-La granz biautez que an vos vi.&#xD;
-Et la biautez qu'i a forfet ?&#xD;
-Dame, tant que amer me fet.&#xD;
-Amer ? Et cui ? -Vos, dame chiere.&#xD;
-Moi ? -Voire voir. -An quel meniere ?&#xD;
-An tel que graindre estre ne puet ;&#xD;
En tel que de vos ne se muet&#xD;
Mes cuers, n'onques aillors nel truis ;&#xD;
An tel qu'aillors pansser ne puis ;&#xD;
En tel que toz a vos m'otroi ;&#xD;
An tel que plus vos aim que moi ;&#xD;
En tel, s'il vos plest, a delivre,&#xD;
Que por vos vuel morir ou vivre.&#xD;
-Et oseriez vos enprandre&#xD;
Por moi ma fontainne a desfandre ?&#xD;
-O?l, voir, dame, vers toz homes.&#xD;
-Sachiez donc, bien acord? somes. "&#xD;
Ensi sont acord? briemant.&#xD;
Et la dame ot son parlemant&#xD;
Devant tenu a ses barons&#xD;
Et dit : "De ci nos en irons&#xD;
An cele sale ou ces genz sont&#xD;
Qui lo? et conseilli? m'ont,&#xD;
Que mari a prendre m'otroient&#xD;
Por le besoing que il i voient.&#xD;
Ci me?smes a vos me doing&#xD;
Ne ge n'en irai ja plus loing,&#xD;
Qu'a seignor refuser ne doi&#xD;
Boen chevalier et fil de roi. "&#xD;
Or a la dameisele fet&#xD;
Quanqu'ele voloit antreset ;&#xD;
Messire Yvains n'en ot pas ire,&#xD;
Ce vos puis bien conter et dire,&#xD;
Que la dame avoec li l'en mainne&#xD;
En la sale, qui estoit plainne&#xD;
De chevaliers et de sergenz ;&#xD;
Et messire Yvains fu si genz&#xD;
Qu'a mervoilles tuit l'esgarderent,&#xD;
Et encontre ax tuit se leverent&#xD;
Et tuit saluent et anclinent&#xD;
Monseignor Yvain, et devinent :&#xD;
"C'est cil qui ma dame prendra ;&#xD;
Dahez ait qui li desfandra,&#xD;
Qu'a mervoilles sanble prodome.&#xD;
Certes, l'empererriz de Rome&#xD;
Seroit an lui bien mariee.&#xD;
Car l'est il ja afiee&#xD;
Et ele lui de nue main,&#xD;
Si l'espousast hui ou demain. "&#xD;
Ensi parloient tuit d'un ranc.&#xD;
Au chief de la sale ot un banc&#xD;
Ou la dame s'ala seoir,&#xD;
La ou tuit la porent veoir.&#xD;
Et messire Yvains sanblant fist&#xD;
Qu'a ses piez seoir se volsist,&#xD;
Qant ele l'an leva amont ;&#xD;
Et de la parole semont&#xD;
Son seneschal, que il la die,&#xD;
Si qu'ele soit de toz o?e.&#xD;
Lors coman?a li seneschax,&#xD;
Qui n'estoit ne estolz ne chax :&#xD;
"Seignor, fet il, guerre nos sourt :&#xD;
N'est jorz que li rois ne s'atourt,&#xD;
De quanqu'il se puet atorner,&#xD;
Por venir noz terres gaster.&#xD;
En?ois que la quinzainne past,&#xD;
Sera trestote alee a gast,&#xD;
Se boen mainteneor n'i a.&#xD;
Qant ma dame se maria,&#xD;
N'a mie ancor .vi. anz parclos,&#xD;
Si le fist ele par voz los.&#xD;
Morz est ses sires, ce li poise.&#xD;
N'a or de terre c'une toise&#xD;
Cil qui tot cest pa?s tenoit&#xD;
Et qui mout bien i avenoit ;&#xD;
C'est granz diax que po a vescu.&#xD;
Fame ne set porter escu&#xD;
Ne ne set de lance ferir ;&#xD;
Mout amander et ancherir&#xD;
Se puet de panre .i. boen seignor.&#xD;
Einz mes n'en ot mestier graignor.&#xD;
Loez li tuit que seignor praingne,&#xD;
Einz que la costume remaingne&#xD;
Qui an cest chastel a est?&#xD;
Plus de .lx. anz a pass?. "&#xD;
A cest mot d?ent tuit ansanble&#xD;
Que bien a feire lor resanble.&#xD;
Et trestuit jusqu'aus piez li vienent,&#xD;
De son voloir an grant la tienent ;&#xD;
Si se fet preier de son buen,&#xD;
Tant que, ausi con maugr? suen,&#xD;
Otroie ce qu'ele fe?st&#xD;
Se chascuns li contre?st,&#xD;
Et dit : "Seignor, des qu'il vos siet,&#xD;
Cil chevaliers qui lez moi siet&#xD;
M'a mout proiee et mout requise&#xD;
De m'enor, et an mon servise&#xD;
Se vialt metre, et je l'an merci ;&#xD;
Et vos l'en merciez ausi.&#xD;
N'onques mes, certes, nel conui,&#xD;
S'ai mout o? parler de lui :&#xD;
Si hauz hom est, ce sachiez bien,&#xD;
Con li filz au roi Urien.&#xD;
Sanz ce qu'il est de haut parage,&#xD;
Est il de si grant vasselage&#xD;
Et tant a corteisie et san&#xD;
Que desloer nel me doit an.&#xD;
De monseignor Yvain, ce cuit,&#xD;
Avez bien o? parler tuit ;&#xD;
Et ce est il qui me requiert.&#xD;
Plus haut seignor qu'a moi n'afiert&#xD;
Avrai au jor que ce sera. "&#xD;
Tuit d?ent : "Ja ne passera&#xD;
Cist jorz, se vos feites que sage,&#xD;
Q'ainz n'aiez fet le mariage,&#xD;
Que mout est fos qui se demore&#xD;
De son preu feire une seule ore. "&#xD;
Tant li pr?ent que ele otroie&#xD;
Ce qu'ele fe?st tote voie,&#xD;
Qu'Amors a feire li comande&#xD;
Ce don los et consoil demande ;&#xD;
Mes a plus grant enor le prant&#xD;
Qant congi? en a de sa gent ;&#xD;
Et les proieres rien n'i grievent,&#xD;
Einz li esmuevent et soulievent&#xD;
Le cuer a feire son talant.&#xD;
Li chevax qui pas ne va lant&#xD;
S'esforce quant an l'esperone ;&#xD;
Veant toz ses barons se done&#xD;
La dame a monseignor Yvain.&#xD;
Par la main d'un suen chapelain&#xD;
Prise a la dame de Landuc&#xD;
L'endemain, qui fu fille au duc&#xD;
Laududez, dom an note .i. lai.&#xD;
Le jor me?smes, sanz delai,&#xD;
L'espousa et firent lor noces.&#xD;
Asez i ot mitres et croces,&#xD;
Que la dameisele ot mandez&#xD;
Les esvesques et les abez.&#xD;
Mout i ot gent de grant noblesce,&#xD;
Et mout i ot joie et leesce,&#xD;
Plus que conter ne vos porroie&#xD;
Qant lonc tans panss? i avroie ;&#xD;
Einz m'an vuel teire que plus dire.&#xD;
Mes or est messire Yvains sire&#xD;
Et li morz est toz obliez ;&#xD;
Cil qui l'ocist est mariez ;&#xD;
Sa fame a, et ensanble gisent ;&#xD;
Et les genz ainment plus et prisent&#xD;
Le vif c'onques le mort ne firent.&#xD;
A ces noces mout le servirent,&#xD;
Qui durererent jusqu'a la voille&#xD;
Que li rois vint a la mervoille&#xD;
De la fontainne et del perron,&#xD;
Et avoec lui si conpaignon,&#xD;
Que trestuit cil de sa mesniee&#xD;
Furent an cele chevalchiee,&#xD;
C'uns trestoz seus n'an fu rem?s.&#xD;
Et si disoit messire Ques :&#xD;
"Por Deu, qu'est ore devenuz&#xD;
Messire Yvains, qui n'est venuz,&#xD;
Qui se vanta apr?s mangier&#xD;
Qu'il iroit son cousin vangier ?&#xD;
Bien pert que ce fu apr?s vin !&#xD;
Fo?z s'an est, je le devin,&#xD;
Qu'il n'i osast venir por l'uel.&#xD;
Mout se vanta de grant orguel.&#xD;
Mout est hardiz qui loer s'ose&#xD;
De ce dont autres ne l'alose,&#xD;
Ne n'a tesmoing de sa loange&#xD;
Se ce n'est por fausse losange.&#xD;
Mout a entre malv?s et preu,&#xD;
Que li malv?s antor le feu&#xD;
Dit de lui une grant parole,&#xD;
Si tient tote la gent por fole&#xD;
Et cuide que l'en nel conoisse.&#xD;
Et li preuz avroit grant angoisse&#xD;
S'il ooit redire a autrui&#xD;
Les proesces qui sont an lui.&#xD;
Neporqant, certes, bien m'acort&#xD;
A malv?s, qu'il n'a mie tort :&#xD;
S'il ne le dit, qui le dira ?&#xD;
Tant se teisent d'ax li hera,&#xD;
Qui des vaillanz cr?ent le banc&#xD;
Et les malv?s gietent au vant,&#xD;
Qu'il ne truevent qui por aus mante ;&#xD;
Fos est qui se prise ne vante. "&#xD;
Ensi messire Kex parloit,&#xD;
Et messire Gauvains disoit :&#xD;
"Merci, messire Kex, merci !&#xD;
Se messire Yvains n'est or ci,&#xD;
Ne savez quele essoine il a.&#xD;
Onques voir si ne s'avilla&#xD;
Qu'il de?st de vos vilenie,&#xD;
Tant com il set de corteisie.&#xD;
-Sire, fet il, et je m'an tes,&#xD;
Ne m'an orroiz parler huim?s,&#xD;
Des que je voi qu'il vos enuie. "&#xD;
Et li rois por veoir sa nuie&#xD;
Versa de l'eve plain bacin&#xD;
Sor le perron, desoz le pin ;&#xD;
Et plut tantost mout fondelmant.&#xD;
Ne tarda puis gueires granmant&#xD;
Que messire Yvains sanz arest&#xD;
Entra armez en la forest&#xD;
Et vint plus tost que les galos&#xD;
Sor .i. cheval mout grant et gros,&#xD;
Fort et hardi et tost alant.&#xD;
Et messire Kex ot talant&#xD;
Qu'il demanderoit la bataille,&#xD;
Car, quiex que fust la definaille,&#xD;
Il voloit comancier toz jorz&#xD;
Les meslees et les estorz&#xD;
Ou il i est grant corroz.&#xD;
Au pi? le roi vient devant toz&#xD;
Que ceste bataille li lest.&#xD;
"Kex, fet li rois, des qu'il vos plest&#xD;
Et devant toz l'avez rovee,&#xD;
Ne vos doit pas estre vehee. "&#xD;
Kex l'en mercie et puis si monte.&#xD;
S'or li puet feire .i. po de honte&#xD;
Messire Yvains, liez an sera&#xD;
Et mout volantiers li fera,&#xD;
Que bien le reconuist as armes.&#xD;
L'escu a pris par les enarmes&#xD;
Et Kex le suen, si s'antresleissent,&#xD;
Chevax poignent et lances beissent&#xD;
Que il tenoient anpoigniees ;&#xD;
.I. petit les ont aloigniees&#xD;
Tant que par les quamois les tienent,&#xD;
Et a ce que il s'antrevienent,&#xD;
De tex cos ferir s'angoissierent&#xD;
Que an.ii. les lances froissierent&#xD;
Et vont jusqu'anz es poinz fandant.&#xD;
Messire Yvains cop si puissant&#xD;
Li dona que de sus la sele&#xD;
A fet Kex la torneboele&#xD;
Et li hiaumes an terre fiert.&#xD;
Plus d'enui feire ne li quiert&#xD;
Messire Yvains, en?ois descent&#xD;
A la terre et son cheval prent.&#xD;
Ce fu mout bel a tel i ot,&#xD;
Et fu assez qui dire sot :&#xD;
"Ahi ! ahi ! con or gisiez,&#xD;
Vos qui les autres despisiez !&#xD;
Et neporquant s'est il bien droiz&#xD;
Qu'an le vos pardoint ceste foiz&#xD;
Por ce que mes ne vos avint. "&#xD;
Entre tant, devant le roi vint&#xD;
Messire Yvains, et par le frain&#xD;
Menoit le cheval en sa main,&#xD;
Por ce que il li voloit rendre ;&#xD;
Si li dist : "Sire, feites prendre&#xD;
Ce cheval, que je mesferoie&#xD;
Se rien del vostre detenoie.&#xD;
-Et qui estes vos ? fet li rois.&#xD;
Ne vos conoistroie des mois&#xD;
Au parler se ne vos veoie&#xD;
Ou se nomer ne vos ooie. "&#xD;
Lors s'est messire Yvains nomez ;&#xD;
S'an est Kex de honte essomez&#xD;
Et maz et muz et desconfiz,&#xD;
Qu'il dist qu'il s'an estoit fo?z.&#xD;
Et li autre mout li? an sont,&#xD;
Que de s'enor grant joie font.&#xD;
Nes li rois grant joie an mena ;&#xD;
Mes messire Gauvains en a&#xD;
Cent tanz plus grant joie que nus,&#xD;
Que sa conpaingnie amoit plus&#xD;
A chevalier que l'en sest.&#xD;
Et li rois li requiert et prie,&#xD;
Se lui ne poise, qu'il lor die&#xD;
Comant il avoit esploiti?,&#xD;
Car mout avoit grant covoiti?&#xD;
De savoir tote s'avanture ;&#xD;
De voir dire mout le conjure.&#xD;
Et il lor a trestot cont?&#xD;
Et le servise et la bont?&#xD;
Que la dameisele li fist ;&#xD;
Onques de mot n'i entreprist,&#xD;
Ne riens nule n'i oblia.&#xD;
Et apr?s ce le roi pria&#xD;
Que il et tuit si chevalier&#xD;
Venissent a lui herbergier,&#xD;
Qu'ennor et joie li feroient&#xD;
Qant a lui herbergi? seroient.&#xD;
Et li rois dit que volantiers&#xD;
Li feroit il, .viii. jorz antiers,&#xD;
Amor et joie et conpaignie.&#xD;
Et messire Yvains l'en mercie,&#xD;
Ne de demore plus n'i font,&#xD;
Maintenant montent, si s'an vont&#xD;
Vers le chastel la droite voie.&#xD;
Et messire Yvains envoie&#xD;
Devant la rote .i. escuier,&#xD;
Qui portoit .i. faucon gruier,&#xD;
Por ce que il ne sorpre?ssent&#xD;
La dame et que ses genz fe?ssent&#xD;
Contre le roi ses meisons beles.&#xD;
Qant la dame o? les noveles&#xD;
Del roi qui vient, s'en a grant joie.&#xD;
N'i a nul qui la novele oie,&#xD;
Qui n'an soit liez et qui n'en mont.&#xD;
Et la dame toz les semont&#xD;
Et prie que contre lui voisent ;&#xD;
Et cil n'en tancent ne ne noisent,&#xD;
Que de feire sa volant?&#xD;
Estoient tuit antalant?.&#xD;
Encontre le roi de Bretaingne&#xD;
Vont tuit sor granz chevax d'Espaingne,&#xD;
Si saluent mout hautemant&#xD;
Le roi Artus premieremant&#xD;
Et puis sa conpaignie tote :&#xD;
"Bien vaingne, font il, ceste rote&#xD;
Qui de tant prodomes est plainne.&#xD;
Beneoiz soit cil qui les mainne&#xD;
Et qui si boens ostex lor done. "&#xD;
Contre le roi li chastiax sone&#xD;
De la joie que l'en i fet.&#xD;
Li drap de soie sont fors tret&#xD;
Et estandu a paremant,&#xD;
Et des tapiz font pavemant,&#xD;
Que par les rues les estandent&#xD;
Contre la joie qu'il atandent ;&#xD;
Et refont .i. autre aparoil :&#xD;
Entre le roi et le soloil&#xD;
Cuevrent les rues des cortines.&#xD;
Li sain, li cor et les buisines&#xD;
Font le chastel si resoner&#xD;
Que l'en n'o?st pas Deu toner.&#xD;
La ou descendent les puceles,&#xD;
Sonent flates et vieles,&#xD;
Tympre, freteles et tabor ;&#xD;
D'autre part refont lor labor&#xD;
Li legier sailleor qui saillent ;&#xD;
Trestuit de joie se travaillent,&#xD;
Et a ceste joie re?oivent&#xD;
Lor seignor, si con feire doivent.&#xD;
Et la dame rest fors issue,&#xD;
D'un drap emperial vestue,&#xD;
Robe d'ermine tote fresche,&#xD;
An son chief une garlendesche&#xD;
Tote de rubiz atiriee ;&#xD;
Ne n'ot mie la chiere iriee,&#xD;
Einz l'ot si gaie et si riant&#xD;
Qu'ele estoit, au mien esciant,&#xD;
Plus bele que nule contesse.&#xD;
Tot antor fu la presse espesse&#xD;
Et disoient trestuit a tire :&#xD;
"Bien veigne li rois et li sire&#xD;
Des rois et des seignors del monde ! "&#xD;
Ne puet estre qu'a toz responde&#xD;
Li rois, qui vers lui voit venir&#xD;
La dame a son estri? tenir.&#xD;
Et ce ne vost il pas atendre,&#xD;
Einz se haste mout de descendre ;&#xD;
Si descendi lu?s qu'il la vit,&#xD;
Et ele le salue et dit :&#xD;
"Bien veigne, par cent mile foiz,&#xD;
Li rois mes sire, et beneoiz&#xD;
Soit messire Gauvains, ses ni?s.&#xD;
-Et vostre cors et vostre chi?s,&#xD;
Fet li rois, bele criature,&#xD;
Ait joie et grant boene aventure ! "&#xD;
Puis l'enbra?a parmi les flans&#xD;
Li rois, come cortois et frans,&#xD;
Et ele lui tot a plain braz.&#xD;
Des autres parole ne faz&#xD;
Comant ele les conjo?,&#xD;
Mes onques mes parler n'o?&#xD;
De nes une gent tant jo?e,&#xD;
Tant enoree et tant servie.&#xD;
De la joie assez vos contasse&#xD;
Se ma parole n'i gastasse.&#xD;
Mes seulemant de l'acontance&#xD;
Voel feire une brief remanbrance&#xD;
Qui fu feite a priv? consoil&#xD;
Entre la lune et le soloil.&#xD;
Savez de cui je vos voel dire ?&#xD;
Cil qui des chevaliers fu sire&#xD;
Et qui sor toz fu reclamez&#xD;
Doit bien estre solauz clamez.&#xD;
Por monseignor Gauvain le di,&#xD;
Que de lui est tot autresi&#xD;
Chevalerie anluminee&#xD;
Come solauz, la matinee,&#xD;
Oevre ses rais et clart? rant&#xD;
Par toz les leus ou il s'espant.&#xD;
Et de celi refaz la lune&#xD;
Dom il ne puet estre que une,&#xD;
De grant foi et de grant a?e.&#xD;
Et neporoec je nel di mie&#xD;
Seulemant por son grant renon,&#xD;
Mes por ce que Lunete ot non.&#xD;
La dameisele ot non Lunete&#xD;
Et fu une avenanz brunete,&#xD;
Mout sage et veziee et cointe.&#xD;
A monseignor Gauvain s'acointe,&#xD;
Qui mout la prise et qui mout l'ainme,&#xD;
Et por ce s'amie la clainme&#xD;
Qu'ele avoit de mort garanti&#xD;
Son conpaignon et son ami ;&#xD;
Si li offre mout son servise.&#xD;
Et ele li conte et devise&#xD;
A con grant poinne ele conquist&#xD;
Sa dame, tant que ele prist&#xD;
Monseignor Yvain a mari,&#xD;
Et comant ele le gari&#xD;
Des mains a cez qui le queroient :&#xD;
Entr'ax ert, et si nel veoient !&#xD;
Messire Gauvains mout se rit&#xD;
De ce qu'ele li conte et dit :&#xD;
"Ma dameisele, je vos doing&#xD;
Et a mestier et sanz besoing&#xD;
.I. tel chevalier con je sui ;&#xD;
Ne me changiez ja por autrui,&#xD;
Se amander ne vos cuidiez ;&#xD;
Vostres sui, et vos resoiez&#xD;
D'ore en avant ma dameisele.&#xD;
-Vostre merci, sire ", fet ele.&#xD;
Ensi cil dui s'antracointoient ;&#xD;
Li uns a l'autre se donoient,&#xD;
Que d'autres i ot tel nonante&#xD;
Que aucune i ot bele et gente&#xD;
Et noble et cointe et preuz et sage,&#xD;
Gentix dame et de haut parage ;&#xD;
Si s'i porront mout solacier&#xD;
Et d'acoler et de beisier&#xD;
Et de parler et de veoir&#xD;
Et de delez eles seoir,&#xD;
Itant en orent il au mains.&#xD;
Or a feste messire Yvains&#xD;
Del roi, qui avoec li demore ;&#xD;
Et la dame tant les enore,&#xD;
Chascun par soi et toz ansanble,&#xD;
Que tel fol i a cui il sanble&#xD;
Que d'amors veignent li atret&#xD;
Et li sanblant qu'ele lor fet.&#xD;
Et cez puet an nices clamer&#xD;
Qui cuident qu'el les voelle amer&#xD;
Qant une dame est si cortoise&#xD;
Qu'a un malereus adoise&#xD;
Qu'ele li fet joie et acole ;&#xD;
Fos est liez de bele parole,&#xD;
Si l'a an mout tost amus?.&#xD;
A grant joie ont le tans us?&#xD;
Trestote la semainne antiere :&#xD;
Deduit de bois et de riviere&#xD;
I ot mout qui le vost avoir ;&#xD;
Et qui vost la terre veoir&#xD;
Que messire Yvains ot conquise&#xD;
En la dame que il ot prise,&#xD;
Si se repot aler esbatre&#xD;
Ou .vi. liues, ou .v., ou quatre,&#xD;
Par les chastiax de la entor.&#xD;
Qant li rois ot fet son sejor&#xD;
Tant que n'i vost plus arester,&#xD;
Si refist son oirre aprester.&#xD;
Mes il avoient la semainne&#xD;
Trestuit proi? et mise painne,&#xD;
Au plus qu'il s'an porent pener,&#xD;
Que il en po?ssent mener&#xD;
Monseignor Yvain avoec ax.&#xD;
"Comant ! Seroiz vos or de ?ax,&#xD;
Ce disoit messire Gauvains,&#xD;
Qui por leur fames valent mains ?&#xD;
Honiz soit de sainte Marie&#xD;
Qui por anpirier se marie !&#xD;
Amander doit de bele dame&#xD;
Qui l'a a amie ou a fame,&#xD;
Que n'est puis droiz que ele l'aint&#xD;
Que ses los et ses pris remaint.&#xD;
Certes, ancor seroiz iriez&#xD;
De s'amor se vos anpiriez ;&#xD;
Que fame a tost s'enor reprise,&#xD;
Ne n'a pas tort, s'ele despise&#xD;
Celui qui devient de li pire&#xD;
El r?aume dom il est sire.&#xD;
Or primes doit vostre pris croistre.&#xD;
Ronpez le frain et le chevoistre,&#xD;
S'irons tornoier moi et vos,&#xD;
Que l'en ne vos apiaut jalos.&#xD;
Or ne devez vos pas songier,&#xD;
Mes les tornoiemanz ongier&#xD;
Et anpanre, et tot fors giter,&#xD;
Que que il vos doie coster.&#xD;
Assez songe qui ne se muet !&#xD;
Certes, venir vos an estuet,&#xD;
Que ja n'i avra autre essoine.&#xD;
Gardez que en vos ne remoingne,&#xD;
Biax conpainz, nostre conpaignie,&#xD;
Que en moi ne faura ele mie.&#xD;
Mervoille est comant en a cure&#xD;
De l'eisse qui toz jorz li dure.&#xD;
Bien a donc cist ou delaier,&#xD;
Et plus est dolz a essaier&#xD;
Uns petiz biens, quant il delaie,&#xD;
C'uns granz, qui tot ad?s l'essaie.&#xD;
Joie d'amors qui vient a tart&#xD;
Sanble la vert busche qui art,&#xD;
Qui dedanz rant plus grant chalor&#xD;
Et plus se tient en sa valor,&#xD;
Quant plus demore a alumer.&#xD;
An puet tel chose acostumer&#xD;
Qui mout est greveuse a retrere ;&#xD;
Quant an le vialt, nel puet an fere.&#xD;
Ne por ce ne le di ge mie,&#xD;
Se j'avoie si bele amie&#xD;
Con vos avez, biax dolz conpainz !&#xD;
Foi que je doi Deu et toz sainz,&#xD;
Mout a enviz la leisseroie.&#xD;
A esciant, fos an seroie.&#xD;
Tex done boen consoil autrui,&#xD;
Qui ne savroit conseillier lui,&#xD;
Ausi con li preescheor&#xD;
Qui sont desleal lecheor,&#xD;
Enseignent et d?ent le bien&#xD;
Dom il ne vuelent feire rien ! "&#xD;
Messire Gauvains tant li dist&#xD;
Ceste chose et tant li requist&#xD;
Qu'il creanta qu'il le diroit&#xD;
A sa fame et puis s'an iroit&#xD;
S'il an puet le congi? avoir ;&#xD;
Ou face folie ou savoir,&#xD;
Ne leira que congi? ne praigne&#xD;
De retorner an la Bretaigne.&#xD;
La dame en a a consoil trete,&#xD;
Qui de ce congi? ne se guete,&#xD;
Si li dist : "Ma tres chiere dame,&#xD;
Vos qui estes mes cuers et m'ame,&#xD;
Mes biens, ma joie et ma santez,&#xD;
Une chose m'acreantez,&#xD;
Por vostre enor et por la moie. "&#xD;
La dame tantost li otroie,&#xD;
Qu'el ne set qu'il vialt demander&#xD;
Et dit : "Biax sire, comander&#xD;
Me poez ce qui boen vos iert. "&#xD;
Congi? maintenant li requiert&#xD;
Messire Yvains, de convoier&#xD;
Le roi et d'aler tornoier,&#xD;
Que l'an ne l'apialt recreant.&#xD;
Et ele dit : "Je vos creant&#xD;
Le congi? jusqu'a .i. termine.&#xD;
Mes l'amors devanra ha?ne,&#xD;
Que j'ai en vos, toz an soiez&#xD;
Sers, se vos trespassiez&#xD;
Le terme que je vos dirai ;&#xD;
Sachiez que ja n'en mantirai.&#xD;
Se vos mantez, je dirai voir.&#xD;
Se vos volez m'amor avoir&#xD;
Et de rien nule m'avez chiere,&#xD;
Pansez de tost venir arriere,&#xD;
A tot le moins jusqu'a .i. an,&#xD;
VIII jorz apr?s la Saint Johan,&#xD;
C'ui an cest jor sont les huitaves.&#xD;
De m'amor soiez maz et haves,&#xD;
Se vos n'iestes jusqu'a ce jor&#xD;
Ceanz avoec moi au retor. "&#xD;
Messire Yvains pleure et sopire&#xD;
Si fort qu'a poinnes le pot dire :&#xD;
"Dame, cist termes est mout lons.&#xD;
Se je po?sse estre colons&#xD;
Totes les foiz que je vouroie,&#xD;
Mout sovant avoec vos seroie.&#xD;
Et je pri Deu que, s'il li plest,&#xD;
Ja tant demorer ne me lest.&#xD;
Mes tex cuide tost revenir&#xD;
Qui ne set qu'est a avenir.&#xD;
Et je ne sai que m'avenra,&#xD;
Se essoines me detanra&#xD;
De malage ne de prison ;&#xD;
S'avez de tant fet mesprison&#xD;
Quant vos n'en avez mis defors&#xD;
Au moins l'essoine de mon cors.&#xD;
-Sire, fet ele, et je l'i met ;&#xD;
Et neporquant bien vos promet&#xD;
Que, se Dex de mort vos desfant,&#xD;
Nus essoines ne vos desfant&#xD;
Tant con vos sovanra de moi.&#xD;
Mes or metroiz an vostre doi&#xD;
Cest mien anel, que je vos prest ;&#xD;
Et de la pierre quex ele est&#xD;
Vos voel dire tot en apert :&#xD;
Prison ne tient ne sanc ne pert&#xD;
Nus amanz verais et leax,&#xD;
Ne avenir ne li puet max ;&#xD;
Mes qui le porte et chier le tient&#xD;
De s'amie li resovient&#xD;
Et si devient plus durs que fers.&#xD;
Cil vos iert escuz et haubers&#xD;
Et voir einz mes a chevalier&#xD;
Ne le vos prester ne baillier,&#xD;
Mes por amors le vos doing gi?. "&#xD;
Or a messire Yvains congi? :&#xD;
Mout out plor? au congi? prendre.&#xD;
Et li rois ne vost plus atendre&#xD;
Por rien qu'an dire li sest,&#xD;
Toz lor palefroiz amenez,&#xD;
Apareilliez et anfrenez.&#xD;
Des qu'il le vost, il fu tost fet ;&#xD;
Li palefroi lor sont fors tret,&#xD;
Si n'i a mes que del monter.&#xD;
Ne sai que plus doie conter,&#xD;
Comant messire Yvains s'en part,&#xD;
Ne des beisiers qu'an li depart,&#xD;
Qui furent de lermes sem?&#xD;
Et de dol?or anbaussem?.&#xD;
Et del roi, que vos conteroie,&#xD;
Comant la dame le convoie&#xD;
Et ses puceles avoec li&#xD;
Et tuit li chevalier ausi ?&#xD;
Trop i feroie de demore.&#xD;
La dame, por ce qu'ele plore,&#xD;
Prie li rois de remenoir&#xD;
Et de raler a son menoir ;&#xD;
Tant li prie qu'a mout grant poinne&#xD;
S'an retorne, et ses genz an moinne.&#xD;
Messire Yvains, mout a enviz,&#xD;
Est de s'amie departiz,&#xD;
Ensi que li cuers ne se muet.&#xD;
Li rois le cors mener an puet,&#xD;
Mes del cuer n'en manra il point ;&#xD;
Car si se tient et si se joint&#xD;
Au cuer celi qui se remaint&#xD;
Qu'il n'a pooir que il l'en maint ;&#xD;
Des que li cors est sanz le cuer,&#xD;
Don ne puet il estre a nul fuer ;&#xD;
Et se li cors sanz le cuer vit,&#xD;
Tel mervoille nus hom ne vit.&#xD;
Ceste mervoille est avenue&#xD;
Que il a l'ame retenue&#xD;
Sanz le cuer, qui estre i soloit,&#xD;
Que plus siudre ne le voloit.&#xD;
Li cuers a boene remenance&#xD;
Et li cors vit en esperance&#xD;
De retorner au cuer arriere ;&#xD;
S'a fet cuer d'estrenge meniere&#xD;
De s'esperance qui se vant,&#xD;
Tra?te, et fause de covant.&#xD;
Ja, ce cuit, l'ore ne savra&#xD;
Qu'esperance tra? l'avra ;&#xD;
Car s'il .i. tot seul jor trespasse&#xD;
Del terme qu'il ont mis a masse,&#xD;
Mout a enviz trovera mes&#xD;
En sa dame trives ne pes.&#xD;
Et je cuit qu'il le passera,&#xD;
Que departir ne le leira&#xD;
Messire Gauvains d'avoec lui.&#xD;
Aus tornoiemanz vont andui&#xD;
Par toz les leus ou l'en tornoie.&#xD;
Et li anz passe tote voie,&#xD;
Sel fist tot l'an messire Yvains&#xD;
Si bien que messire Gauvains&#xD;
Se penoit de lui enorer.&#xD;
Et si le fist tant demorer&#xD;
Que toz li anz fu trespassez&#xD;
Et de tot l'autre encor assez,&#xD;
Tant que a la mi aost vint,&#xD;
Que li rois cort et feste tint.&#xD;
Et furent la voille devant&#xD;
Revenu del tornoiemant&#xD;
Ou messire Yvains ot est? ;&#xD;
S'an ont tot le pris aport?,&#xD;
Ce dit li contes, ce me sanble.&#xD;
Et li dui chevalier ansanble&#xD;
Ne vostrent en vile descendre,&#xD;
Einz firent lor paveillon tendre&#xD;
Fors de la vile et cort i tindrent,&#xD;
C'onques a cort de roi ne vindrent,&#xD;
Ein?ois vint li rois a la lor,&#xD;
Car avoec ax sont li meillor&#xD;
Des chevaliers et toz li plus.&#xD;
Entr'ax seoit li rois Artus,&#xD;
Quant Yvains tant encoman?a&#xD;
A panser, que des lors en ?a&#xD;
Que a sa dame ot congi? pris,&#xD;
Ne fu tant de panser sorpris&#xD;
Con de celui, car bien savoit&#xD;
Que covant manti li avoit&#xD;
Et trespassez estoit li termes.&#xD;
A grant poinne tenoit ses lermes,&#xD;
Mes hont li feisoit tenir.&#xD;
Tant pansa qu'il virent venir&#xD;
Une dameisele a droiture ;&#xD;
Sor un noir palefroi baucent ;&#xD;
Devant lor paveillon descent,&#xD;
Que nus ne fu a son descendre,&#xD;
Ne nus n'ala son cheval prendre.&#xD;
Et lors que ele pot veoir&#xD;
Le roi, se leissa jus cheoir&#xD;
Son mantel, et desafublee&#xD;
S'en est el paveillon antree&#xD;
Et tres devant le roi venue ;&#xD;
Si dist que sa dame salue&#xD;
Le roi et monseignor Gauvain&#xD;
Et toz les autres, fors Yvain,&#xD;
Le man?ongier, le guileor,&#xD;
Le desleal, le tricheor,&#xD;
Qu'il l'a guilee et decee ;&#xD;
Qu'il se feisoit verais amerres,&#xD;
S'estoit fos, souduianz et lerres.&#xD;
Sa dame a cil lerres souduite,&#xD;
Qui n'estoit de nus max estruite&#xD;
Ne ne cuidoit pas, a nul fuer,&#xD;
Qu'il li dest anbler son cuer.&#xD;
Cil n'anblent pas les cuers qui ainment,&#xD;
Si a tex qui larrons les claiment,&#xD;
Qui en amer sont non veant&#xD;
Et si n'an sevent nes neant.&#xD;
Li amis prant le cuer s'amie&#xD;
Ensi qu'il ne li anble mie,&#xD;
Einz le garde, et cil qui les anblent,&#xD;
Li larron qui prodome sanblent,&#xD;
Icil sont larron ipocrite&#xD;
Et tra?tor, qui metent lite&#xD;
En cuers anbler don ax ne chaut ;&#xD;
Mes li amis, quel part qu'il aut,&#xD;
Le tient chier et si le raporte.&#xD;
Messire Yvains la dame a morte,&#xD;
Qu'ele cuidoit qu'il li gardast&#xD;
Son cuer et si li raportast&#xD;
Ein?ois que fust passez li anz.&#xD;
"Yvain, mout fus or oblianz&#xD;
Quant il ne t'an pot sovenir&#xD;
Que tu devoies revenir&#xD;
A ma dame jusqu'a .i. an ;&#xD;
Jusqu'a la feste saint Jehan&#xD;
Te dona ele de respit ;&#xD;
Et tu l'es an tel despit&#xD;
C'onques puis ne t'an remanbra.&#xD;
Ma dame en sa chanbre poinz a&#xD;
Trestoz les jorz et toz les tans,&#xD;
Car qui ainme, il est en espans,&#xD;
N'onques ne puet panre boen some,&#xD;
Mes tote nuit conte et asome&#xD;
Les jorz qui vienent et qui vont.&#xD;
Ensi li leal amant font&#xD;
Contre le tans et la seison.&#xD;
N'est pas venue a desreison&#xD;
Sa conplainte ne devant jor,&#xD;
Si ne di ge rien por clamor,&#xD;
Mes tant dit que tra?z nos a&#xD;
Qui a ma dame tresposa.&#xD;
Yvain, n'a mes cure de toi&#xD;
Ma dame, ainz te mande par moi&#xD;
Que ja mes vers li ne reveignes&#xD;
Ne son anel plus ne reteignes.&#xD;
Par moi, que ci an presant voiz,&#xD;
Te mande que tu li envoiz :&#xD;
Rant li, qu'a randre le t'estuet. "&#xD;
Yvains respondre ne li puet,&#xD;
Que sans et parole li faut ;&#xD;
Et la dameisele avant saut,&#xD;
Si li oste l'anel del doi ;&#xD;
Puis si comande a Deu le roi&#xD;
Et toz les autres, fors celui&#xD;
Cui ele leisse an grant enui.&#xD;
Et ses enuiz tot ad?s croist,&#xD;
Que quanque il vit li angroist&#xD;
Et quanque il ot li enuie ;&#xD;
Mis se voldroit estre a la fuie&#xD;
Toz seus en si salvage terre&#xD;
Que l'en ne le sest ou querre,&#xD;
Ne nus hom ne fame ne fust&#xD;
Ne plus que s'il fust en abisme.&#xD;
Ne het tant rien con lui me?sme&#xD;
Ne ne set a cui se confort&#xD;
De lui, qui soi me?sme a mort.&#xD;
Mes ainz voldroit le san changier&#xD;
Que il ne se po?st vengier&#xD;
De lui, qui joie s'a tolue.&#xD;
D'antre les barons se remue,&#xD;
Qu'il crient entr'ax issir del san ;&#xD;
Et de ce ne se gardoit l'an,&#xD;
Si l'an leissierent seul aler :&#xD;
Bien sevent que de lor parler&#xD;
Ne de lor siegle n'a il soing.&#xD;
Et il va tant que il fu loing&#xD;
Des tantes et des paveillons.&#xD;
Lors se li monte uns torbeillons&#xD;
El chief, si grant que il forsane ;&#xD;
Si se dessire et se depane&#xD;
Et fuit par chans et par arees,&#xD;
Et lessa ses genz esgarees,&#xD;
Qui se mervoillent ou puet estre :&#xD;
Querant le vont destre et senestre&#xD;
Par les ostex as chevaliers&#xD;
Et par haies et par vergiers ;&#xD;
Sel quierent la ou il n'est pas.&#xD;
Et il s'an vet plus que le pas&#xD;
Tant qu'il trova delez un parc&#xD;
I gar?on qui tenoit .i. arc&#xD;
Et .v. saietes barbelees&#xD;
Qui mout erent tranchanz et lees.&#xD;
Yvains s'en va jusqu'au gar?on,&#xD;
Cui il voloit tolir l'ar?on&#xD;
Et les saietes qu'il tenoit.&#xD;
Porqant mes ne li sovenoit&#xD;
De rien que onques est feite.&#xD;
Les bestes par le bois agueite,&#xD;
Si les ocit ; et se manjue&#xD;
La venison trestote crue.&#xD;
Et tant conversa el boschage,&#xD;
Com hom forsenez et salvage,&#xD;
C'une meison a .i. hermite&#xD;
Trova, mout basse et mout petite ;&#xD;
Et li hermites essartoit.&#xD;
Quant vit celui qui nuz estoit,&#xD;
Bien pot savoir, sanz nul redot,&#xD;
Qu'il n'ert mie an son san del tot ;&#xD;
Et si fist il, tres bien le sot ;&#xD;
De la peor que il en ot&#xD;
Se feri an sa meisonete.&#xD;
De son pain et de sa porrete&#xD;
Par charit? prist li boens hom,&#xD;
Si li mist fors de sa meison&#xD;
Desor une fenestre estroite.&#xD;
Et cil vient la qui mout covoite&#xD;
Le pain, sel prant et si i mort ;&#xD;
Ne cuit que onques de si fort&#xD;
Ne de si aspre est gost ;&#xD;
N'avoit mie .xx. solz cost?&#xD;
Li setiers dom fu fez li pains ;&#xD;
Qu'a toz mangiers est force fains&#xD;
Desatranpree et desconfite.&#xD;
Tot menja le pain a l'ermite&#xD;
Messire Yvains, que boen li sot ;&#xD;
De l'eve freide but au pot.&#xD;
Quant mangi? ot, si se refiert&#xD;
El bois, et cers et biches quiert ;&#xD;
Et li boens hoem desoz son toit&#xD;
Prie Deu, quant aler l'en voit,&#xD;
Qu'il le desfande et qu'il le gart&#xD;
Que mes ne vaingne cele part.&#xD;
Mes n'est nus, tant po de san ait,&#xD;
Qui el leu ou l'en bien li fait&#xD;
Ne revaigne mout volentiers.&#xD;
Puis ne passa .viii. jorz antiers,&#xD;
Tant com il fu an cele rage,&#xD;
Que aucune beste salvage&#xD;
Ne li aportast a son huis.&#xD;
Iceste vie mena puis,&#xD;
Et li boens hom s'antremetoit&#xD;
De lui colchier, et si metoit&#xD;
Asez de la venison cuire ;&#xD;
Et li peins et l'eve et la buire&#xD;
Estoit toz jorz a la fenestre&#xD;
Por l'ome forsen? repestre ;&#xD;
S'avoit a mangier et a boivre&#xD;
Venison sanz sel et sanz poivre&#xD;
Et aigue froide de fontainne.&#xD;
Et li boens hoem estoit an painne&#xD;
De cuir vandre et d'acheter pain&#xD;
D'orge et de soigle sanz levain.&#xD;
S'ot puis tote sa livreison,&#xD;
Pain a plant? et veneison&#xD;
Qu'il li dona tant longuemant&#xD;
C'un jor le troverent dormant&#xD;
En la forest .ii. dameiseles&#xD;
Et une lor dame avoec eles&#xD;
De cui mesniee eles estoient.&#xD;
Vers l'ome nu que eles voient&#xD;
Cort et descent une des trois ;&#xD;
Mes mout le regarda ein?ois&#xD;
Que rien nule sor lui ve?st&#xD;
Qui reconuistre li fe?st ;&#xD;
Se il fust de si riche ator&#xD;
Com il avoit est? maint jor.&#xD;
Au reconoistre mout tarda&#xD;
Et tote voie l'esgarda&#xD;
Tant qu'an la fin li fu avis&#xD;
D'une plaie qu'il ot el vis ;&#xD;
C'une tel plaie el vis avoit&#xD;
Messire Yvains, bien le savoit,&#xD;
Que ce est il, de rien n'en dote ;&#xD;
Mes de ce se mervoille tote&#xD;
Comant ce li est avenu&#xD;
Que si l'a trov? povre et nu.&#xD;
Mout s'an seigne et si s'an mervoille ;&#xD;
Cele ne le bote n'esvoille,&#xD;
Einz prant le cheval, si remonte&#xD;
Et vient as autres, si lor conte&#xD;
S'aventure tot an plorant.&#xD;
Ne sai qu'alasse demorant&#xD;
A conter le duel qu'ele an fist ;&#xD;
Mes plorant a sa dame dist :&#xD;
"Dame, je ai Yvain trov?,&#xD;
Le chevalier mialz esprov?&#xD;
Del monde et le mialz antechi? ;&#xD;
Mes je ne sai par quel pechi?&#xD;
Qui le fet ensi demener ;&#xD;
An puet bien de duel forsener,&#xD;
Et savoir et veoir puet l'an&#xD;
Qu'il n'est mie bien an son san,&#xD;
Que ja voir ne li avenist&#xD;
Que si vilmant se contenist&#xD;
Se il le san n'est perdu.&#xD;
Car li est or Dex randu&#xD;
Le san au mialz que il ot onques&#xD;
Et puis si li plest adonques&#xD;
Qu'il remassist en vostre a?e !&#xD;
Car trop vos a mal enva?e&#xD;
Li cuens Aliers, qui vos guerroie.&#xD;
La guerre de vos .ii. verroie&#xD;
A vostre grant enor finee&#xD;
Se Dex si boene destinee&#xD;
Li donoit qu'il se reme?st&#xD;
En son san et s'antreme?st&#xD;
De vos eidier a cest besoing. "&#xD;
La dame dist : "Or n'aiez soing,&#xD;
Que certes, se il ne s'an fuit,&#xD;
A l'a?de de Deu, ce cuit,&#xD;
Li osterons nos de la teste&#xD;
Tote la rage et la tempeste.&#xD;
Mes tost aler nos an covient,&#xD;
Car d'un oignemant me sovient&#xD;
Que me dona Morgue la sage ;&#xD;
Et si me dist que si grant rage&#xD;
N'est an teste, qu'il ne l'en ost. "&#xD;
Vers le chastel s'an vont mout tost,&#xD;
Qu'il ert si pres qu'il n'i ot pas&#xD;
Plus de demie liue .i. pas,&#xD;
Des liues qui el pa?s sont,&#xD;
Car a mesure des noz sont&#xD;
Les .ii. une, les quatre .ii. .&#xD;
Et cil remaint dormant toz seus,&#xD;
Et cele ala l'oignemant querre.&#xD;
La dame .i. suen escrin desserre,&#xD;
S'an tret la boiste et si la charge&#xD;
A la dameisele, et trop large&#xD;
Li prie que ele n'en soit,&#xD;
Les temples et le front l'en froit,&#xD;
Qu'aillors point metre n'en besoingne.&#xD;
Les temples et le front l'en oingne,&#xD;
Et le remenant bien li gart,&#xD;
Qu'il n'a point de mal autre part&#xD;
Fors que seulemant el cervel.&#xD;
Robe veire, cote et mantel&#xD;
A fet porter, de soie an greinne.&#xD;
Cele li porte et si li meinne&#xD;
An destre .i. palefroi mout buen,&#xD;
Et avoec ce i met del suen :&#xD;
Chemise et braies deliees,&#xD;
Et chauces noires et dougiees.&#xD;
Atot ce, si tres tost s'an va,&#xD;
Qu'ancor dormant celui trova&#xD;
La ou ele l'avoit leissi?.&#xD;
Ses chevax met en .i. pleissi?,&#xD;
Ses atache et lie mout fort,&#xD;
Et puis vient la ou cil se dort,&#xD;
Atot la robe et l'oingnemant,&#xD;
Et fet .i. mout grant hardemant&#xD;
Que del forsen? tant s'aproche&#xD;
Qu'ele le menoie et atoche ;&#xD;
Et prant l'oignemant, si l'en oint&#xD;
Tant con en la boiste an ot point,&#xD;
Et tant sa garison covoite&#xD;
Que de l'oindre par tot esploite ;&#xD;
Si le met trestot an despanse,&#xD;
Que ne li chaut de la desfanse&#xD;
Sa dame ne ne l'en sovient.&#xD;
Plus en i met qu'il ne covient ;&#xD;
Mout bien, ce li est vis, l'enploie :&#xD;
Les temples et le front l'en froie,&#xD;
Trestot le cors jusqu'an l'artuel.&#xD;
Tant li froia au chaut soloil&#xD;
Les temples et trestot le cors&#xD;
Que del cervel li trest si fors&#xD;
La rage et la melencolie.&#xD;
Mes del cors fist ele folie,&#xD;
Qu'il ne li estoit nus mestiers.&#xD;
S'il en i est .v. setiers,&#xD;
S'est ele autel fet, ce cuit.&#xD;
La boiste an porte, si s'an fuit,&#xD;
Si s'est vers ses chevax reposte ;&#xD;
Mes la robe mie n'en oste&#xD;
Por ce que, se cil se ravoie,&#xD;
Vialt qu'apareilliee la voie&#xD;
Et qu'il la preigne, si s'an veste.&#xD;
Derriers .i. grant chasne s'areste&#xD;
Tant que cil ot dormi assez,&#xD;
Qui fu gariz et respassez,&#xD;
Et totz son san et son mimoire.&#xD;
Mes nuz se voit com un yvoire,&#xD;
Se il s'aventure sest,&#xD;
Mes ne sot por coi nuz se trueve.&#xD;
Devant lui voit la robe nueve,&#xD;
Si se mervoille a desmesure&#xD;
Comant et par quel aventure&#xD;
Cele robe estoit la venue ;&#xD;
Et de sa char que il voit nue&#xD;
Est trespansez et esba?z,&#xD;
Et dit que morz est et tra?z&#xD;
S'einsi l'a trov? ne ve?&#xD;
Et tote voie si se vest&#xD;
Et regarde vers la forest&#xD;
S'il verroit nul home venir.&#xD;
Lever se cuide et sostenir,&#xD;
Mes ne puet tant qu'aler s'an puisse.&#xD;
Mestiers li est qu'a?de truisse&#xD;
Qui li a?st et qui l'en maint,&#xD;
Que si l'a ses granz max ataint&#xD;
Qu'a poinnes puet sor piez ester.&#xD;
Or ne vialt mes plus arester&#xD;
La dameisele, ainz est montee&#xD;
Et par delez lui est passee,&#xD;
Si con s'ele ne l'i sest.&#xD;
D'a?de, ne li chausist quel,&#xD;
Qui l'en menast jusqu'a ostel&#xD;
Tant qu'il fust auques en sa force,&#xD;
De li apeler mout s'esforce.&#xD;
Et la dameisele autresi&#xD;
Vet regardant environ li&#xD;
Con s'ele ne sache qu'il a.&#xD;
Esba?e, vet ?a et la,&#xD;
Que droit vers lui ne vialt aler.&#xD;
Et cil comance a rapeler :&#xD;
"Dameisele, de ?a, de ?a ! "&#xD;
Et la dameisele adre?a&#xD;
Vers lui son palefroi anblant.&#xD;
Cuidier li fist par ce sanblant&#xD;
N'onques la ve ne l'est ;&#xD;
Et san et corteisie fist.&#xD;
Quant devant lui vint, si li dist :&#xD;
"Sire chevaliers, que volez,&#xD;
Qui a tel besoing m'apelez ?&#xD;
-Ha ! fet il, dameisele sage,&#xD;
Trovez me sui an cest boschage,&#xD;
Je ne sai par quel mescheance.&#xD;
Por Deu et por vostre creance&#xD;
Vos pri que an toz guerredons&#xD;
Me prestez ou donez an dons&#xD;
Ce palefroi que vos menez.&#xD;
-Volentiers, sire, mes venez&#xD;
Avoec moi la ou ge m'an vois.&#xD;
Quel part ? fet il. -Fors de cest bois,&#xD;
Jusqu'a .i. chastel ci selonc.&#xD;
-Dameisele, or me dites donc&#xD;
Se vos avez besoing de moi.&#xD;
-O?l, fet ele, mes je croi&#xD;
Que vos n'iestes mie bien sains ;&#xD;
Jusqu'a quinzainne, a tot le mains,&#xD;
Vos covendroit a sejor estre ;&#xD;
Le cheval que je maing an destre&#xD;
Prenez, s'irons jusqu'a ostel. "&#xD;
Et cil, qui ne demandoit el,&#xD;
Le prant et monte ; si s'an vont&#xD;
Tant qu'il vindrent a Oripont,&#xD;
Don l'eve estoit roide et bruianz.&#xD;
Et la dameisele giete anz&#xD;
La boiste qu'ele portoit vuide,&#xD;
Qu'ainsi vers sa dame se cuide&#xD;
De son oignemant escuser,&#xD;
Qu'ele dira que au passer&#xD;
Del pont ensi li mesche?&#xD;
Que la boiste an l'eve che? :&#xD;
Por ce que desoz li ?opa&#xD;
Ses palefroiz, li escapa&#xD;
Del poing la boiste et a bien pres&#xD;
Que ele ne sailli apr?s,&#xD;
Mes adonc fust la perte graindre.&#xD;
Ceste man?onge voldra faindre&#xD;
Qant devant sa dame iert venue.&#xD;
Lor voie ont ansanble tenue&#xD;
Tant que au chastel sont venu ;&#xD;
Si a la dame retenu&#xD;
Monseignor Yvain lieemant ;&#xD;
Et sa boiste et son oingnemant&#xD;
Demanda a sa dameisele,&#xD;
Mes ce fu seul a seul ; et cele&#xD;
Li a la man?onge retreite,&#xD;
Si grant com ele l'avoit feite,&#xD;
Que le voir ne l'en osa dire.&#xD;
S'en ot la dame mout grant ire&#xD;
Et dit : "Ci a mout leide perte,&#xD;
Que de ce sui je tote certe&#xD;
Qu'ele n'iert ja mes recovree.&#xD;
Mes des que la chose est alee,&#xD;
Si n'i a que del consirrer.&#xD;
Sot bien qu'an desirre son mal ;&#xD;
Si con je crui, de cest vasal&#xD;
Don cuidai bien et joie avoir,&#xD;
Si ai perdu de mon avoir&#xD;
Tot le meillor et le plus chier.&#xD;
Neporquant bien vos vuel prier&#xD;
De lui servir sor tote rien.&#xD;
-Ha ! dame, or dites vos mout bien,&#xD;
Que ce seroit trop vileins geus&#xD;
Qui feroit d'un domage deus. "&#xD;
Atant de la boiste se teisent ;&#xD;
Et monseignor Yvain aeisent&#xD;
De quanqu'eles pueent ne sevent ;&#xD;
Sel baignent et son chief li levent,&#xD;
Et sel font rere et reoignier,&#xD;
Que l'en li po?st anpoignier&#xD;
La barbe a plain poing sor la face.&#xD;
Ne vialt chose qu'an ne li face :&#xD;
S'il vialt armes, et an li done ;&#xD;
S'il vialt cheval, en li sejorne,&#xD;
Grant et bel et fort et hardi.&#xD;
Tant sejorna qu'a .i. mardi&#xD;
Vint au chastel li cuens Aliers&#xD;
A sergenz et a chevaliers,&#xD;
Et mistrent feu et pristrent proies.&#xD;
Et cil del chastel tote voies&#xD;
Montent et d'armes se garnissent ;&#xD;
Arm? et desarm? s'an issent&#xD;
Tant que les coreors aceignent,&#xD;
Qui por ax movoir ne se deignent,&#xD;
Einz les atendent a .i. pas.&#xD;
Et messire Yvains fiert el tas,&#xD;
Qui tant a est? sejornez&#xD;
Qu'an sa force fu retornez ;&#xD;
Si feri de si grant vertu&#xD;
.I. chevalier parmi l'escu&#xD;
Qu'il mist en .i. mont, ce me sanble,&#xD;
Cheval et chevalier ansanble,&#xD;
N'onques puis cil ne se leva,&#xD;
Qu'el vantre li cuers li creva&#xD;
Et fu parmi l'eschine frez.&#xD;
.I. petit s'est arrieres trez&#xD;
Messire Yveins, et si recuevre ;&#xD;
Trestoz de son escu se cuevre&#xD;
Et cort por le pas desconbrer.&#xD;
Plus tost ne po?st an nonbrer&#xD;
Anpreu et .ii. et trois et quatre,&#xD;
Que l'en ne li ve?st abatre&#xD;
Quatre chevaliers araumant,&#xD;
Plus tost et plus delivremant.&#xD;
Et cil qui avoec lui estoient&#xD;
Por lui grant hardemant prenoient ;&#xD;
Que tex a poinne ovrer antasche,&#xD;
Qant il voit c'uns prodon alasche&#xD;
Devant lui tote une besoingne,&#xD;
Que maintenant honte et vergoingne&#xD;
Li cort sus et si giete fors&#xD;
Le povre cuer qu'il a el cors,&#xD;
Si li done sostenemant,&#xD;
Cuer de prodome et hardemant.&#xD;
Ensi sont cil devenu preu,&#xD;
Si tient chascuns mout bien son leu&#xD;
En la meslee et an la tor.&#xD;
Et la dame fu en la tor&#xD;
De son chastel montee an haut&#xD;
Et vit la meslee et l'asaut&#xD;
Au pas desresnier et conquerre,&#xD;
Et vit assez gisanz par terre&#xD;
Des afolez et des ocis,&#xD;
Des suens et de ses anemis,&#xD;
Et plus des autres que des suens.&#xD;
Mes li cortois, li preuz, li buens,&#xD;
Messire Yvains trestot ausi&#xD;
Les feisoit venir a merci&#xD;
Con fet li faucons les cerceles.&#xD;
Et disoient et cil et celes&#xD;
Qui el chastel rem?s estoient&#xD;
Et des batailles l'esgardoient :&#xD;
"Ha? ! Con vaillant soldoier !&#xD;
Con fet ses anemis ploier !&#xD;
Con roidemant il les requiert !&#xD;
Tot autresi antr'ax se fiert&#xD;
Con li lyons antre les dains&#xD;
Quant l'engoisse et chace la fains.&#xD;
Et tuit nostre autre chevalier&#xD;
An sont plus hardi et plus fier,&#xD;
Que ja, se par lui seul ne fust,&#xD;
N'espee traite por ferir.&#xD;
Mout doit an amer et cherir&#xD;
.I. prodome quant en le trueve.&#xD;
Veez or comant cil se prueve,&#xD;
Veez com il se tient el ranc ;&#xD;
Or veez com il taint de sanc&#xD;
Et sa lance et s'espee nue,&#xD;
Veez comant il les remue,&#xD;
Veez comant il les antasse,&#xD;
Com il lor vient, con il lor passe,&#xD;
Com il ganchist, con il retorne !&#xD;
Mes au ganchir petit sejorne&#xD;
Et mout demore an son retor ;&#xD;
Veez, quant il vient an l'estor,&#xD;
Com il a po son escu chier,&#xD;
Com il le leisse detranchier ;&#xD;
N'en a piti? ne tant ne qant,&#xD;
Mes de ce se voit mout en grant&#xD;
Des cos vangier que l'en li done.&#xD;
Qui de trestot le bois d'Argone&#xD;
Li avroit fet lances, ce cuit,&#xD;
N'i avroit il nule anquenuit,&#xD;
Qu'an ne l'en set tant metre an fautre&#xD;
Com il pe?oie devant autre.&#xD;
Et veez comant il le fet&#xD;
De l'espee quant il la tret !&#xD;
Onques ne fist par Durandart&#xD;
Rolanz, des Turs, si grant essart&#xD;
En Roncevax ne an Espaigne.&#xD;
Se il est an sa conpaigne&#xD;
Auques de si fez conpaignons,&#xD;
Li fel de coi nos nos pleignons&#xD;
S'en alast come desconfiz&#xD;
Ou il en remassist honiz. "&#xD;
Et d?ent que buer seroit nee&#xD;
Cui il avroit s'amor donee,&#xD;
Qui si est as armes puissanz&#xD;
Et desor toz reconoissanz,&#xD;
Si con cierges antre chandoiles&#xD;
Et la lune antre les estoiles&#xD;
Et li solauz desor la lune ;&#xD;
Et de chascun et de chascune&#xD;
A si les cuers que tuit voldroient,&#xD;
Por la proesce qu'an lui voient,&#xD;
Que il est lor dame prise&#xD;
Et fust la terre an sa justise.&#xD;
Ensi tuit et totes prisoient&#xD;
Celui don verit? disoient,&#xD;
Que cez de la a si atainz&#xD;
Que il s'an fuient qui ainz ainz ;&#xD;
Mes il les chace mout de pres&#xD;
Et tuit si conpaignon apr?s,&#xD;
Con s'il fussent tuit clos a mur&#xD;
Haut et esp?s de pierre dure.&#xD;
La chace mout longuemant dure&#xD;
Tant que cil qui fuient estanchent&#xD;
Et cil qui chacent lor detranchent&#xD;
Toz lor chevax et esboelent.&#xD;
Les vis desor les morz roelent&#xD;
Qui s'antrafolent et oc?ent,&#xD;
Leidemant s'antrecontral?ent.&#xD;
Et li cuens tot ad?s s'an fuit,&#xD;
Mes messire Yvains pas ne fuit,&#xD;
Qui de lui siudre ne se faint ;&#xD;
Tant le chace que il l'ataint&#xD;
Au pi? d'une ruiste montee,&#xD;
Et ce fu mout pres de l'antree&#xD;
D'un fort recet qui estoit suens.&#xD;
Iqui fu retenuz li cuens,&#xD;
C'onques riens ne li pot eidier ;&#xD;
Et sanz trop longuemant pleidier&#xD;
An prist la foi messire Yvains,&#xD;
Que, des que il le tint as mains&#xD;
Et il furent seul per a per,&#xD;
N'i a neant del eschaper,&#xD;
Ne del ganchir, ne del desfandre,&#xD;
Einz li plevist qu'il s'iroit randre&#xD;
A la dame de Norison,&#xD;
Si se metroit an sa prison&#xD;
Et feroit peis a sa devise.&#xD;
Et quant il en ot la foi prise,&#xD;
Si li fist son chief desarmer&#xD;
Et l'escu jus del col oster,&#xD;
Et l'espee li randi nue.&#xD;
Ceste enors li est avenue&#xD;
Qu'il an mainne le conte pris,&#xD;
Si le rant a ses anemis,&#xD;
Qui n'en font pas joie petite.&#xD;
Mes ainz fu la novele dite&#xD;
Au chastel, que il i venissent ;&#xD;
Encontre ax tuit et totes issent,&#xD;
Et la dame devant toz vient.&#xD;
Messire Yvains par la main tient&#xD;
Le prisonier, si li presante.&#xD;
Sa volant? et son creante&#xD;
Fist lors li cuens oltreemant,&#xD;
Et par foi et par seiremant&#xD;
Et par ploiges l'en fist sere ;&#xD;
Ploige li done et si li jure&#xD;
Que toz jorz mes pes li tanra&#xD;
Et que ses pertes li randra,&#xD;
Quanqu'ele an mosterra par prueves,&#xD;
Et refera les meisons nueves&#xD;
Que il avoit par terre mises.&#xD;
Qant ces choses furent asises&#xD;
Ensi com a la dame sist,&#xD;
Messire Yvains congi? an quist,&#xD;
Que ele ne li donast mie&#xD;
Se il a fame ou a amie&#xD;
La volsist panre et no?oier.&#xD;
Ne?s siudre ne convoier&#xD;
Ne s'i vost il lessier un pas,&#xD;
Einz s'an parti en es le pas,&#xD;
C'onques rien n'i valut proiere.&#xD;
Or se mist a la voie arriere&#xD;
Et leissa mout la dame iriee&#xD;
Que il avoit mout feite liee.&#xD;
Et con plus liee l'avoit feite,&#xD;
Plus li poise et plus se desheite&#xD;
Quant il ne vialt plus demorer,&#xD;
C'or le volsist ele enorer,&#xD;
Et sel fe?st, se lui ple?st,&#xD;
Seignor de quanque ele est,&#xD;
Ou ele li est donees&#xD;
Por son servise granz soldees,&#xD;
Si granz com il les volsist prendre.&#xD;
Mes il n'en vost onques entendre&#xD;
Parole d'ome ne de fame ;&#xD;
Des chevaliers et de la dame&#xD;
S'est partiz, mes que bien l'en poist&#xD;
Que plust remenoir ne li loist.&#xD;
Messire Yvains pansis chemine&#xD;
Par une parfonde gaudine&#xD;
Tant qu'il o? enmi le gaut&#xD;
.I. cri mout dolereus et haut.&#xD;
Si s'adre?a lors vers le cri,&#xD;
Cele part ou il l'ot o?,&#xD;
Et, quant il parvint cele part,&#xD;
Vit .i. lyon, en un essart,&#xD;
Et .i. serpant qui le tenoit&#xD;
Par la coe, et si li ardoit&#xD;
Trestoz les rains de flame ardant.&#xD;
N'ala mie mout regardant&#xD;
Messire Yvains cele mervoille ;&#xD;
A lui me?smes se consoille&#xD;
Au quel d'aus .ii. il aidera.&#xD;
Lors dit qu'au lyon se tanra,&#xD;
Qu'a venimeus ne a felon&#xD;
Ne doit an feire se mal non,&#xD;
Et li serpanz est venimeus,&#xD;
Si li saut par la boche feus,&#xD;
Tant est de felenie plains.&#xD;
Por ce panse messire Yvains&#xD;
Qu'il l'ocirra premieremant ;&#xD;
S'espee tret et vint avant&#xD;
Et met l'escu devant sa face,&#xD;
Que la flame mal ne li face&#xD;
Que il gitoit parmi la gole,&#xD;
Qui plus estoit lee d'une ole.&#xD;
Se li lyons apr?s l'asaut,&#xD;
La bataille pas ne li faut ;&#xD;
Mes que qu'il l'en aveingne apr?s,&#xD;
Eidier li voldra il ad?s,&#xD;
Que pitiez li semont et prie&#xD;
Qu'il face secors et a?e&#xD;
A la beste gentil et franche.&#xD;
A s'espee, qui soef tranche,&#xD;
Va le felon serpant requerre ;&#xD;
Si le tranche jusqu'anz enz terre&#xD;
Et les .ii. mitiez retron?one,&#xD;
Fiert et refiert, et tant l'en done&#xD;
Que tot le demince et depiece.&#xD;
Mes il li covient une piece&#xD;
Tranchier de la coe au lion,&#xD;
Por la teste au serpant felon&#xD;
Qui par la coe le tenoit ;&#xD;
Tant con tranchier an covenoit&#xD;
En trancha, c'onques moins ne pot.&#xD;
Quant le lyon delivr? ot,&#xD;
Si cuida qu'il li covenist&#xD;
Conbatre et que sus li venist ;&#xD;
Mes il ne le se pansa onques.&#xD;
Oez que fist li lyons donques,&#xD;
Con fist que preuz et deboneire,&#xD;
Com il li coman?a a feire&#xD;
Sanblant que a lui se randoit,&#xD;
Que ses piez joinz li estandoit&#xD;
Et vers terre encline sa chiere ;&#xD;
Si s'estut sor ses piez derriere&#xD;
Et puis si se ragenoilloit&#xD;
Et tote sa face moilloit&#xD;
De lermes, par humilit?.&#xD;
Messire Yvains, por verit?,&#xD;
Set que li lyons le mercie&#xD;
Et que devant lui s'umilie&#xD;
Por le serpant que il a mort&#xD;
Et lui delivr? de la mort ;&#xD;
Si li plest mout ceste aventure.&#xD;
Por le venin et por l'ordure&#xD;
Del serpant, essuie s'espee,&#xD;
Si l'a el fuerre rebotee,&#xD;
Puis si se remet a la voie.&#xD;
Et li lyons lez lui costoie,&#xD;
Que ja mes ne s'an partira,&#xD;
Toz jorz mes avoec lui ira,&#xD;
Que servir et garder le vialt.&#xD;
Devant a la voie s'aquialt&#xD;
Si qu'il santi desoz le vant,&#xD;
Si com il en aloit devant,&#xD;
Bestes salvages en pasture ;&#xD;
Si le semont feins et nature&#xD;
D'aler an proie et de chacier&#xD;
Por sa vitaille porchacier ;&#xD;
Ce vialt nature que il face.&#xD;
I petit s'est mis en la trace&#xD;
Tant qu'a son seignor a mostr?&#xD;
Qu'il a senti et ancontr?&#xD;
Vant et fleir de salvage beste.&#xD;
Lors le regarde et si s'areste,&#xD;
Que il le vialt servir an gr?,&#xD;
Car encontre sa volent?&#xD;
Ne voloit aler nule part.&#xD;
Et cil par?oit a son esgart&#xD;
Qu'il li mostre que il l'atant ;&#xD;
Bien l'apar?oit, et bien l'entant,&#xD;
Que s'il remaint, il remanra,&#xD;
Et, se il le siust, il panra&#xD;
La veneison qu'il a santie.&#xD;
Lors le semont et si l'escrie&#xD;
Ausi com uns brachez fe?st ;&#xD;
Et li lyons maintenant mist&#xD;
Le nes au vant qu'il ot santi ;&#xD;
Ne ne li ot de rien manti,&#xD;
Qu'il n'ot pas une archiee alee&#xD;
Quant il vit en une valee&#xD;
Tot seul pasturer .i. chevrel.&#xD;
Celui panra il ja son vuel,&#xD;
Si fist il au premier asaut,&#xD;
Et si an but le sanc tot chaut.&#xD;
Qant ocis l'ot, si le gita&#xD;
Sor son dos, et si l'en porta&#xD;
Tant que devant son seignor vint,&#xD;
Et puis an grant chiert? le tint&#xD;
Por la grant amor qu'an lui ot.&#xD;
Ja fu pres de nuit, se li plot&#xD;
Qu'ilueques se herbergeroit&#xD;
Et le chevrel escorcheroit&#xD;
Tant com il en voldroit mangier.&#xD;
Lors le comance a escorchier ;&#xD;
Le cuir li fant desus la coste,&#xD;
De la longe .i. lard? li oste ;&#xD;
Et tret le feu d'un chaillot bis,&#xD;
Si l'a de busche sesche espris ;&#xD;
Puis mist en une broche an rost&#xD;
Son lard? cuire au feu mout tost ;&#xD;
Sel rostist tant que il fu cuiz,&#xD;
Mes del mangier ne fu deduiz,&#xD;
Qu'il n'i ot pein ne vin ne sel&#xD;
Ne nape ne coutel ne el.&#xD;
Quequ'il manja, devant lui jut&#xD;
Ses lyons, c'onques ne se mut ;&#xD;
Einz l'a tot ad?s regard?&#xD;
Tant qu'il ot de son gras lard?&#xD;
Tant mangi? que il n'en vost plus.&#xD;
Et del chevrel le soreplus&#xD;
Manja li lyons jusqu'as os.&#xD;
Et il tint son chief an repos&#xD;
Tote la nuit sor son escu,&#xD;
A tel repos come ce fu ;&#xD;
Et li lyons ot tant de sens&#xD;
Qu'il veilla et fu an espens&#xD;
Del cheval garder, qui pessoit&#xD;
L'erbe, qui petit l'engressoit.&#xD;
Au main s'an alerent ensanble&#xD;
Et itel vie, ce me sanble,&#xD;
Com il orent la nuit menee&#xD;
Remenerent a la vespree,&#xD;
Et presque tote une quinzainne,&#xD;
Tant qu'aventure a la fontainne&#xD;
Desoz le pin les amena.&#xD;
Las ! par po ne reforsena&#xD;
Messire Yvains, cele foiee,&#xD;
Quant la fontainne a aprochiee,&#xD;
Et le perron, et la chapele.&#xD;
Mil foiz las et dolanz s'apele&#xD;
Et chiet pasmez, tant fu dolanz.&#xD;
Et s'espee, qui ert colanz,&#xD;
Chiet del fuerre, si li apointe&#xD;
Es mailles del hauberc la pointe,&#xD;
Enpr?s le col, pres de la joe.&#xD;
N'i a maille qui ne descloe,&#xD;
Et l'espee del col li tranche&#xD;
La pel desoz la maille blanche,&#xD;
Si qu'il an fist le sanc cheoir.&#xD;
Li lyons cuide mort veoir&#xD;
Son conpaignon et son seignor ;&#xD;
Einz de rien n'ot ire graignor,&#xD;
Qu'il coman?a tel duel a fere,&#xD;
N'o? tel conter ne retrere,&#xD;
Qu'il se detuert et grate et crie&#xD;
Et s'a talant que il s'ocie&#xD;
De l'espee qu'il li est vis&#xD;
Qu'il ait son boen seignor ocis.&#xD;
A ses danz l'espee li oste&#xD;
Et sor .i. fust gisant l'acoste&#xD;
Et derriers a un tronc l'apuie,&#xD;
Qu'il a peor qu'el ne s'an fuie&#xD;
Qant il i hurtera del piz.&#xD;
Ja fust ses voloirs aconpliz&#xD;
Quant cil de pasmeisons revint ;&#xD;
Et li lyons son cors retint,&#xD;
Qui a la mort toz escorsez&#xD;
Coroit come pors forsenez&#xD;
Qui ne prant garde ou il se fiere.&#xD;
Messire Yvains en tel meniere&#xD;
Devant le perron se pasma.&#xD;
Au revenir mout se blasma&#xD;
De l'an que trespass? avoit,&#xD;
Por coi sa dame le haoit,&#xD;
Et dit : "Que fet quant ne se tue&#xD;
Cil las qui joie s'est tolue ?&#xD;
Que fais je, las, qui ne m'oci ?&#xD;
Comant puis je demorer ci&#xD;
Et veoir les choses ma dame ?&#xD;
En mon cors por coi remaint ame ?&#xD;
Que fet ame an si dolant cors ?&#xD;
Se ele an ert alee fors,&#xD;
Ne seroit pas en tel martire.&#xD;
Ha?r et blasmer et despire&#xD;
Me doi, voir, mout, et je si faz.&#xD;
Qui pert sa joie et son solaz&#xD;
Par son mesfet et par son tort&#xD;
Mout se doit bien ha?r de mort.&#xD;
Ha?r et ocirre se doit ;&#xD;
Et je, tant con nus ne me voit,&#xD;
Por quoi m'esparg que ne me tu ?&#xD;
Qui por moi a si grant duel fet&#xD;
Qu'il se volt m'espee antreset&#xD;
Parmi le cors el piz boter ?&#xD;
Et je doi la mort redoter,&#xD;
Qui ai ma joie a duel changiee ?&#xD;
De moi s'est leesce estrangiee&#xD;
Et tuit solaz. N'en dirai plus,&#xD;
Que ce ne porroit dire nus ;&#xD;
S'ai demandee grant oiseuse.&#xD;
Des joies fu la plus joieuse&#xD;
Cele qui m'ert aseree ;&#xD;
Mes mout ot petite duree.&#xD;
Et qui ce pert par son mesfet,&#xD;
N'est droiz que boene aventure et. "&#xD;
Queque cil ensi se demante,&#xD;
Une cheitive, une dolante,&#xD;
Estoit en la chapele anclose,&#xD;
Qui vit et o? ceste chose&#xD;
Par le mur qui estoit crevez.&#xD;
Maintenant qu'il fu relevez&#xD;
De pasmeisons, si l'apela :&#xD;
"Dex ! fet ele, que voi ge la ?&#xD;
Qui est qui se demante si ? "&#xD;
Et cil li respont : "Et vos, qui ?&#xD;
-Je sui, fet ele, une cheitive,&#xD;
La plus dolante riens qui vive. "&#xD;
Cil li respont : "Tes, fole riens !&#xD;
Tex diax est joie ! Tex est biens&#xD;
Envers les max don ge lenguis.&#xD;
Tant con li hom a plus apris&#xD;
A delit et a joie vivre,&#xD;
Plus le desvoie et plus l'enivre&#xD;
De quanqu'il a que un autre home ;&#xD;
Li foibles hom porte la some,&#xD;
Par us et par acostumance,&#xD;
C'uns autres de plus grant puissance&#xD;
Ne porteroit por nule rien.&#xD;
-Par foi, fet ele, jel sai bien,&#xD;
Que c'est parole tote voire ;&#xD;
Mes por ce ne fet mie a croire&#xD;
Que vos aiez plus mal de moi,&#xD;
Et por ce mie ne le croi,&#xD;
Qu'il m'est avis que vos poez&#xD;
Aler quel part que vos volez,&#xD;
Et je sui ci anprisonee ;&#xD;
Si m'est tex faesons donee&#xD;
Que demain serai ceanz prise&#xD;
Et livree a mortel juise.&#xD;
-Ha ! Dex, fet il, por quel forfet ?&#xD;
-Sire chevaliers, ja Dex n'et&#xD;
De l'ame de mon cors merci&#xD;
Se je l'ai mie desservi !&#xD;
Et neporquant si vos dira&#xD;
Le voir, que ja n'en mantirai.&#xD;
Por ce ceanz sui an prison&#xD;
Qu'an m'apele de tra?son,&#xD;
Ne je ne truis qui m'an desfande,&#xD;
Que l'endemain ne m'arde ou pande.&#xD;
-Or primes, fet il, puis je dire&#xD;
Que li miens diax et la moie ire&#xD;
A la vostre dolor passee,&#xD;
Qu'estre porriez delivree&#xD;
Par qui que soit de cest peril.&#xD;
Donc ne porroit ce estre ? -C?l !&#xD;
Mes je ne sai encor par cui :&#xD;
Il ne sont ancore que dui&#xD;
Qui osassent por moi enprandre&#xD;
Bataille a trois homes desfandre.&#xD;
-Comant ? Por Deu, sont il donc troi ?&#xD;
-O?l, sire, a la moie foi :&#xD;
Troi sont qui tra?tre me clainment.&#xD;
-Et qui sont cil qui tant vos ainment,&#xD;
Don li uns si hardiz seroit&#xD;
Qu'a trois conbatre s'oseroit&#xD;
Por vos sauver et garentir ?&#xD;
-Je le vos dirai sanz mantir :&#xD;
Li uns est messire Gauvains&#xD;
Et li autres messire Yvains,&#xD;
Por cui demain serai a tort&#xD;
Livree a martire de mort.&#xD;
-Por le quel, fet il, l'avez dit ?&#xD;
-Sire, se Damedex m'a?t,&#xD;
Por le fil au roi Urien.&#xD;
-Or vos ai entandue bien !&#xD;
Mes vos n'i morroiz ja sanz lui.&#xD;
Je me?smes cil Yvains sui&#xD;
Por cui vos estes an esfroi ;&#xD;
Et vos estes cele, ce croi,&#xD;
Qui en la sale me gardastes ;&#xD;
Ma vie et mon cors m'i salvastes&#xD;
Entre les .ii. portes colanz&#xD;
Ou ge fui pensis et dolanz&#xD;
Et angoisseus et antrepris ;&#xD;
Morz i esse est et pris&#xD;
Se ne fust vostre boene a?e.&#xD;
Or me dites, ma dolce amie,&#xD;
Qui cil sont qui de tra?son&#xD;
Vos apelent et an prison&#xD;
Vos ont et anclose an reclus.&#xD;
-Sire, nel vos celerai plus&#xD;
Des qu'il vos plest que jel vos die.&#xD;
Voirs est que je ne me fains mie&#xD;
De vos eidier an boene foi.&#xD;
Par l'amonestemant de moi,&#xD;
Ma dame a seignor vos re?ut ;&#xD;
Mon los et mon consoil an crut&#xD;
Et, par la sainte Paternostre,&#xD;
Plus por son preu que por le vostre&#xD;
Le cuidai feire et cuit ancor,&#xD;
Itant vos an reconuis or ;&#xD;
S'enor et vostre volent?&#xD;
Porquis, se Dex me doint sant?.&#xD;
Mes quant ?'avint que vos e?stes&#xD;
L'an trespass? que vos de?stes&#xD;
Revenir a ma dame ?a,&#xD;
Tantost a moi se corre?a&#xD;
Et quant ce sot li seneschax,&#xD;
Uns fel, uns tra?tres mortax,&#xD;
Qui grant envie me portoit&#xD;
Por ce que ma dame creoit&#xD;
Moi plus que lui de maint afeire,&#xD;
Si vit bien c'or porroit il feire&#xD;
Entre moi et li grant corroz.&#xD;
An plainne cort et veant toz,&#xD;
M'amist que por vos l'oi tra?e,&#xD;
Et je n'oi consoil ne a?e&#xD;
Fors de moi seule, qui disoie&#xD;
C'onques vers ma dame n'avoie&#xD;
Tra?son feite ne pansee.&#xD;
Sire, por Deu, com esfreee&#xD;
Tot maintenant, sanz consoil prendre,&#xD;
Dis je m'an feroie desfandre&#xD;
D'un chevalier ancontre trois.&#xD;
Onques ne fu cil si cortois&#xD;
Que il le deignast refuser,&#xD;
Ne ressortir ne reser&#xD;
Ne m'an poi, por rien qu'avenist.&#xD;
Ensi a parole me prist ;&#xD;
Si me covint d'un chevalier&#xD;
Encontre trois gage a baillier&#xD;
Et par respit de .xxx. jorz.&#xD;
Puis ai est? an maintes corz ;&#xD;
A la cort le roi Artus fui,&#xD;
N'i trovai consoil en nelui&#xD;
Ne n'i trovai qui me de?st&#xD;
De vos chose qui me se?st,&#xD;
Car il n'en savoient noveles.&#xD;
-Et messire Gauvains, chaeles,&#xD;
Li frans, li dolz, ou ert il donques ?&#xD;
A s'a?e ne failli onques&#xD;
Dameisele desconseilliee.&#xD;
-Cil me fe?st joiant et liee,&#xD;
Se je a cort trov? l'e?sse ;&#xD;
Ja requerre ne li sesse&#xD;
Riens nule qui me fust vehee.&#xD;
Mes la re?ne en a menee&#xD;
Uns chevaliers, ce me dit an,&#xD;
Don li rois fist que fors del san,&#xD;
Quant apr?s li l'en envoia ;&#xD;
Et Kex, ce cuit, la convoia&#xD;
Jusqu'au chevalier qui l'en mainne ;&#xD;
S'an est or entrez an grant painne&#xD;
Messire Gauvains, qui la quiert.&#xD;
Ja mes nul jor a sejor n'iert&#xD;
Jusque tant qu'il l'avra trovee.&#xD;
Tote la verit? provee&#xD;
Vos ai de m'aventure dite.&#xD;
Demain morrai de mort despite,&#xD;
Si serai arse sanz respit&#xD;
Por mal de vos et por despit. "&#xD;
Et il respont : "Ja Deu ne place&#xD;
Que l'en por moi nul mal vos face !&#xD;
Ja, que je puise, n'i morroiz.&#xD;
Demain atendre me porroiz&#xD;
Apareilli?, lonc ma puissance,&#xD;
De metre an vostre delivrance&#xD;
Mon cors, si con je le doi feire.&#xD;
Mes de conter ne de retreire&#xD;
As genz qui je sui ne vos chaille !&#xD;
Que qu'aveigne de la bataille,&#xD;
Gardez que l'en ne m'i conoisse.&#xD;
-Sire, certes, por nule angoisse&#xD;
Vostre non ne descoverroie.&#xD;
La mort ein?ois an soferroie,&#xD;
Des que vos le volez ensi.&#xD;
Et neporquant ice vos pri&#xD;
Que ja por moi n'i reveigniez.&#xD;
Ne vuel pas que vos anpreigniez&#xD;
Bataille si tres felonesse.&#xD;
Vostre merci de la promesse&#xD;
Que volantiers la feroiez,&#xD;
Mes trestoz quites an soiez,&#xD;
Que mialz est que je seule muire&#xD;
Que je les ve?sse deduire&#xD;
De vostre mort et de la moie.&#xD;
Ja por ce n'en eschaperoie,&#xD;
Quant il vos avroient ocis ;&#xD;
S'est mialz que vos remaingniez vis&#xD;
Que nos i fussiens mort andui.&#xD;
-Mout avez or dit grant enui,&#xD;
Fet messire Yvains, bele amie.&#xD;
Espoir ou vos ne volez mie&#xD;
Estre delivre de la mort,&#xD;
Ou vos despisiez le confort&#xD;
Que je vos faz de vos eidier.&#xD;
N'an quier or plus a vos pleidier,&#xD;
Que vos avez tant fet por moi,&#xD;
Certes, que faillir ne vos doi&#xD;
A nul besoing que vos aiez.&#xD;
Bien sai que mout vos esmaiez,&#xD;
Mes, se Deu plest, an cui je croi,&#xD;
Il an seront honi tuit troi.&#xD;
Or n'i a plus, que je m'an vois,&#xD;
Ou que soit, logier an ce bois,&#xD;
Que d'ostel pres ne sai ge point.&#xD;
-Sire, fet ele, Dex vos doint&#xD;
Et boen ostel et boene nuit,&#xD;
Et de chose qui vos enuit,&#xD;
Si con je le desir, vos gart ! "&#xD;
Messire Yvains atant s'an part,&#xD;
Et li lyons toz jorz apr?s.&#xD;
S'ont tant al? qu'il vindrent pres&#xD;
D'un fort recet a .i. baron&#xD;
Qui clos estoit tot anviron&#xD;
De mur esp?s et fort et haut.&#xD;
Li chastiax ne cremoit assaut&#xD;
De mangonel ne de perriere,&#xD;
Qu'il estoit forz a grant meniere ;&#xD;
Mes fors des murs estoit remese&#xD;
La place, qu'il n'i ot remese&#xD;
An estant borde ne meison.&#xD;
Assez en orroiz la reison&#xD;
Une autre foiz, quant leus sera.&#xD;
La plus droite voie s'en va&#xD;
Messire Yvains vers le recet ;&#xD;
Et vaslet saillent jusqu'a set,&#xD;
Qui li ont .i. pont aval? ;&#xD;
Si li sont a l'encontre al?.&#xD;
Mes del lyon, que venir voient&#xD;
Avoec lui, duremant s'esfroient ;&#xD;
Si li d?ent que, s'il li plest,&#xD;
Son lyon a la porte lest,&#xD;
Qu'il ne les afost et ocie.&#xD;
Et il respont : "N'en parlez mie,&#xD;
Que ja n'i enterrai sanz lui :&#xD;
Ou nos avrons l'ostel andui&#xD;
Ou je me remanrai ?a fors,&#xD;
Qu'autretant l'aim come mon cors.&#xD;
Et neporquant n'en dotez rien,&#xD;
Que je le garderai si bien&#xD;
Qu'estre porroiz tot asser. "&#xD;
Cil responent : "A boen er ! "&#xD;
Atant sont el chastel antr?&#xD;
Et vont tant qu'il ont ancontr?&#xD;
Chevaliers, dames et sergenz&#xD;
Et dameiseles avenanz,&#xD;
Qui le saluent et descendent&#xD;
Et a lui desarmer entandent ;&#xD;
Si li d?ent : "Bien soiez vos,&#xD;
Biax sire, venuz antre nos,&#xD;
Et Dex vos i doint sejorner&#xD;
Tant que vos an puisiez torner&#xD;
A grant joie et a grant enor. "&#xD;
Des le plus haut jusqu'au greignor,&#xD;
Li font joie et formant s'an painnent ;&#xD;
A grant joie a l'ostel l'en mainnent&#xD;
Et tant grant joie li ont feite.&#xD;
Une dolors qui les desheite&#xD;
Lor refet la joie oblier ;&#xD;
Si recomancent a crier&#xD;
Et plorent et si s'esgratinent.&#xD;
Ensi mout longuemant ne finent&#xD;
De joie feire et de plorer :&#xD;
Joie por lor oste enorer&#xD;
Font sanz ce que parole en aient,&#xD;
Car d'une aventure s'esmaient&#xD;
Qu'il atendent a l'andemain ;&#xD;
S'an sont tuit ser et certain&#xD;
Qu'il l'avront, einz que midis soit.&#xD;
Messire Yvains s'esba?ssoit&#xD;
De ce que si sovant chanjoient&#xD;
Que duel et joie demenoient.&#xD;
S'an mist le seignor a reison&#xD;
Del chastel et de la meison :&#xD;
"Por Deu, fet il, biax dolz chiers sire,&#xD;
Ice pleiroit vos il a dire&#xD;
Por coi m'avez tant enor?&#xD;
Et tant fet joie, et puis plor? ?&#xD;
-O?l, s'il vos vient a pleisir ;&#xD;
Mes le celer et le teisir&#xD;
Devriez vos asez voloir ;&#xD;
Chose qui vos face doloir&#xD;
Ne vos dirai je ja, mon vuel ;&#xD;
Lessiez nos feire nostre duel,&#xD;
Si n'an metez ja rien a cuer.&#xD;
-Ce ne porroit estre a nul fuer&#xD;
Que je duel feire vos ve?sse&#xD;
Ne rien a mon cuer n'an me?sse ;&#xD;
Einz le desir mout a savoir,&#xD;
Quelque duel que j'en doie avoir.&#xD;
-Donc, fet il, le vos dirai gi?.&#xD;
Mout m'a uns jaianz domagi?,&#xD;
Qui voloit que je li donasse&#xD;
Ma fille, qui de biaut? passe&#xD;
Totes les puceles del monde.&#xD;
Li fel jaianz, cui Dex confonde,&#xD;
A non Harpins de la Montaingne ;&#xD;
Ja n'iert jorz que del mien ne praigne&#xD;
Tot ce que il an puet ateindre.&#xD;
Mialz de moi ne se doit nus plaindre,&#xD;
Ne duel feire, ne duel mener ;&#xD;
De duel devroie forsener,&#xD;
Que .vi. filz chevaliers avoie,&#xD;
Plus biax el monde ne savoie ;&#xD;
Ses a toz .vi. li jaianz pris ;&#xD;
Veant moi en a .ii. ocis&#xD;
Et demain ocirra les quatre,&#xD;
Se je ne truis qui s'an conbate&#xD;
A lui, por mes filz delivrer,&#xD;
Ou se ge ne li voel livrer&#xD;
Ma fille ; et quant il l'avra,&#xD;
As plus vix gar?ons qu'il savra&#xD;
En sa meison et as plus orz&#xD;
La liverra por lor deporz,&#xD;
Qu'il ne la deigneroit mes prandre.&#xD;
A demain puis ce duel atendre,&#xD;
Se Damedex ne m'an consoille.&#xD;
Et por ce n'est mie mervoille,&#xD;
Biax sire chiers, se nos plorons.&#xD;
Mes por vos, tant con nos poons,&#xD;
Nos resfor?ons a la foiee&#xD;
De feire contenance liee,&#xD;
Que fos est qui prodome atret&#xD;
Entor lui, s'enor ne li fet,&#xD;
Et vos me resanblez prodome ;&#xD;
Or vos en ai dite la some,&#xD;
Sire, de nostre grant destrece,&#xD;
N'en chastel ne an forterece,&#xD;
Ne nos a lessi? li jaianz&#xD;
Fors tant con il en a ceanz.&#xD;
Vos me?smes bien le ve?stes&#xD;
S'enuit garde vos an pre?stes,&#xD;
Qu'il n'a lessi? vaillant .i. es&#xD;
Fors de ces murs qui sont rem?s ;&#xD;
Ainz a trestot le borc plen? ;&#xD;
Quant ce qu'il vost en ot men?,&#xD;
Si mist el remenant le feu ;&#xD;
Einsi m'a feit meint felon geu. "&#xD;
Messire Yvains tot escouta&#xD;
Quanque ses ostes li conta,&#xD;
Et quant trestot escout? ot,&#xD;
Si li redist ce que lui plot :&#xD;
"Sire, fet il, de vostre enui&#xD;
Mout iriez et mout dolanz sui,&#xD;
Mes d'une chose me mervoil,&#xD;
Se vos n'en avez quis consoil&#xD;
A la cort le boen roi Artu.&#xD;
Nus hom n'est de si grant vertu&#xD;
Qu'a sa cort ne po?st trover&#xD;
Tex qui voldroient esprover&#xD;
Lor vertu ancontre la soe. "&#xD;
Et lors li descuevre et desnoe&#xD;
Boene a?e se il se?st&#xD;
Ou trover monseignor Gauvain.&#xD;
"Cil ne l'anpre?st pas en vain,&#xD;
Que ma fame est sa suer germainne ;&#xD;
Mes la fame le roi en mainne&#xD;
Uns chevaliers d'estrange terre&#xD;
Qui a la cort l'ala requerre.&#xD;
Menee, por rien qu'il pest,&#xD;
Ne fust Kex, qui anbricona&#xD;
Le roi tant qui il li bailla&#xD;
La re?ne et mist en sa garde.&#xD;
Cil fu fos et cele musarde,&#xD;
Qui an son conduit se fia,&#xD;
Et je resui cil qui i a&#xD;
Trop grant domage et trop grant perte,&#xD;
Que ce est chose tote certe&#xD;
Que messire Gauvains, li preuz,&#xD;
Por sa niece et por ses neveuz,&#xD;
Fust ?a venuz grant ale?re&#xD;
Se il sest ceste aventure ;&#xD;
Mes il nel set, don tant me grieve&#xD;
Que par po li cuers ne me crieve ;&#xD;
Einz est alez apr?s celui,&#xD;
Cui Damedex doint grant enui,&#xD;
Quant menee en a la re?ne. "&#xD;
Messire Yvains onques ne fine&#xD;
De sopirer, quant ce antant ;&#xD;
De la piti? que il l'en prant&#xD;
Li respont : "Biax dolz sire chiers,&#xD;
Je m'an metroie volentiers&#xD;
En l'aventure et el peril&#xD;
Se li jaianz et vostre fil&#xD;
Venoient demain a tele ore&#xD;
Que n'i face trop grant demore,&#xD;
Que je serai aillors que ci,&#xD;
Demain a ore de midi,&#xD;
Si con je l'ai acreant?.&#xD;
-Biax sire, de la volant?&#xD;
Vos merci ge, fet li prodom,&#xD;
C mile foiz en un randon. "&#xD;
Et totes les genz de l'ostel&#xD;
Li redisoient autretel.&#xD;
Atant vint d'une chanbre fors&#xD;
La pucele, gente de cors&#xD;
Et de fa?on bele et pleisanz.&#xD;
Mout vint sinple et mue et teisanz,&#xD;
C'onques ses diax ne prenoit fin,&#xD;
Vers terre tint le chief anclin ;&#xD;
Et sa mere revint decoste,&#xD;
Que mostrer lor voloit lor oste&#xD;
Li sires, qui les ot mandees.&#xD;
En lor mantiax anvelopees&#xD;
Vindrent, por lor lermes covrir ;&#xD;
Et il lor comande a ovrir&#xD;
Les mantiax et les chi?s lever,&#xD;
Et dit : "Ne vos doit pas grever&#xD;
Ce que je vos comant a feire,&#xD;
C'un franc home mout deboneire&#xD;
Nos a Dex et boene aventure&#xD;
Ceanz don?, qui m'ase?re&#xD;
Qu'il se conbatra au jaiant.&#xD;
Or n'en alez plus delaiant,&#xD;
Qu'au pi? ne l'en ailliez cheoir.&#xD;
-Ce ne me lest ja Dex veoir !&#xD;
Fet messire Yvains maintenant.&#xD;
Voir ne seroit mie avenant&#xD;
Que au pi? me venist la suer&#xD;
Monseignor Gauvain a nul fuer&#xD;
Ne sa niece ; Dex m'an desfande,&#xD;
C'orguiauz en moi tant ne s'estande&#xD;
Que a mon pi? venir les les !&#xD;
Voir, ja n'oblieroie mes&#xD;
La honte que je en avroie.&#xD;
Mes de ce boen gr? lor savroie,&#xD;
Se eles se reconfortoient&#xD;
Jusqu'a demain, que eles voient&#xD;
Se Dex les voldra conseillier.&#xD;
Moi ne covient il plus proier,&#xD;
Mes que li jaianz si tost veingne&#xD;
Qu'aillors mantir ne me coveingne,&#xD;
Que por rien je ne lesseroie&#xD;
Que demain, a midi, ne soie&#xD;
Au plus grant afeire por voir&#xD;
Que je onques po?sse avoir. "&#xD;
Ensi ne les volt pas del tot&#xD;
Aserer, car an redot&#xD;
Est que li jaianz ne venist&#xD;
A tele ore que il po?st&#xD;
Venir a tens a la pucele&#xD;
Qui ert anclose an la chapele.&#xD;
Et neporquant tant lor promet&#xD;
Qu'an boene esperance les met ;&#xD;
Et tuit et totes l'en merc?ent,&#xD;
Qu'an s'esperance mout se f?ent&#xD;
Et mout pansent qu'il soit preudon&#xD;
Por la conpaingnie au lyon&#xD;
Qui ausi dolcemant se gist&#xD;
Lez lui con uns aigniax fe?st.&#xD;
Por l'esperance qu'an lui ont&#xD;
Se confortent et joie font,&#xD;
N'onques puis duel ne demenerent.&#xD;
Qant ore fu, si l'en menerent&#xD;
Colchier en une chanbre clere ;&#xD;
Et la dameisele et sa mere&#xD;
Furent an.ii. a son colchier,&#xD;
Qu'eles l'avoient ja mout chier&#xD;
Et cent mile tanz plus l'essent&#xD;
Se la corteisie sessent&#xD;
Et la grant proesce de lui.&#xD;
Il et li lyons anbedui&#xD;
Jurent leanz et reposerent,&#xD;
Qu'autres genz gesir n'i oserent ;&#xD;
Einz lor fermerent si bien l'uis&#xD;
Que il n'en porent issir puis&#xD;
Jusqu'au demain a l'enjornee.&#xD;
Quant la chanbre fu desfermee,&#xD;
Si se leva et o? messe&#xD;
Et atendi, por la promesse&#xD;
Qu'il lor ot feite, jusqu'a prime.&#xD;
Le seignor del chastel me?sme&#xD;
Apele oiant toz, si li dit :&#xD;
"Sire, je n'ai plus de respit,&#xD;
Einz m'an irai, si ne vos poist,&#xD;
Que plus demorer ne me loist.&#xD;
Et sachiez bien certainnemant&#xD;
Que volentiers et boenemant,&#xD;
Se trop n'esse grant besoing&#xD;
Et mes afeires ne fust loing,&#xD;
Demorasse encor une piece,&#xD;
Por les neveuz et por la niece&#xD;
Monseignor Gauvain, que j'aim mout. "&#xD;
Trestoz li cuers el vantre bolt&#xD;
A la pucele, de peor,&#xD;
A la dame et au vavasor ;&#xD;
Tel peor ont qu'il ne s'en aut,&#xD;
Que il li vostrent, de si haut&#xD;
Com il furent, au pi? venir ;&#xD;
Mes il ne lo vout pas sofrir,&#xD;
Que lui ne fust ne bel ne buen.&#xD;
Lors li ofre a doner del suen&#xD;
Li sires, s'il an vialt avoir,&#xD;
Ou soit de terre ou d'autre avoir,&#xD;
Mes que ancor un po atende.&#xD;
Et il respont : "Dex me desfande&#xD;
Que je ja rien nule n'en aie ! "&#xD;
Et la pucele, qui s'esmaie,&#xD;
Comance mout fort a plorer,&#xD;
Si li prie de demorer.&#xD;
Come destroite et angoisseuse,&#xD;
Por la re?ne glorieuse&#xD;
Del ciel et des anges li prie,&#xD;
Et por Deu, qu'il ne s'an aut mie,&#xD;
Einz atende encore .i. petit,&#xD;
Et por son oncle, que il dit&#xD;
Qu'il le conuist et loe et prise.&#xD;
Si l'an est mout grant pitiez prise&#xD;
Quant il ot qu'ele se reclainme&#xD;
De par l'ome qu'ele plus ainme&#xD;
Et par la re?ne des ciax,&#xD;
De par li qui est li moiax&#xD;
Et la dol?ors de piet?.&#xD;
D'angoisse a .i. sopir git?,&#xD;
Que por le r?aume de Carse&#xD;
Ne voldroit que cele fust arse&#xD;
Que il avoit aseree ;&#xD;
Sa vie avroit corte duree&#xD;
Ou il istroit toz vis del sens&#xD;
S'il n'i pooit venir a tens ;&#xD;
Et d'autre part, autre destrece&#xD;
Le retient, la granz gentillece&#xD;
Monseignor Gauvain, son ami,&#xD;
Que par po ne li part par mi&#xD;
Li cuers, quant demorer ne puet.&#xD;
Neporquant ancor ne se muet,&#xD;
Ein?ois demore et si atant&#xD;
Tant que li jaianz vient batant,&#xD;
Qui les chevaliers amenoit ;&#xD;
Et .i. pel a son col tenoit,&#xD;
Grant et quarr?, agu devant,&#xD;
Dom il les bousoit mout sovant ;&#xD;
Et il n'avoient pas vestu&#xD;
De robe vaillant .i. festu,&#xD;
Fors chemises sales et ordes ;&#xD;
S'avoient bien liez de cordes&#xD;
Les piez et les mains, si seoient&#xD;
Sor .iv. roncins qui clochoient,&#xD;
Meigres et foibles et redois.&#xD;
Chevalchant vindrent lez le bois ;&#xD;
Uns nains, fel come boz anflez,&#xD;
Les ot coe a coe noez,&#xD;
Ses aloit costoiant toz quatre,&#xD;
Onques ne les fina de batre ;&#xD;
D'unes corgiees a .vi. neuz,&#xD;
Don mout cuidoit feire que preuz,&#xD;
Les batoit si que tuit seinnoient ;&#xD;
Ensi vilmant les amenoient&#xD;
Entre le jaiant et le nain.&#xD;
Devant la porte, enmi .i. plain,&#xD;
S'areste li jaianz et crie&#xD;
Au preudome que il desfie&#xD;
Ses filz de mort, s'il ne li baille&#xD;
Sa fille ; et a sa gar?onaille&#xD;
La liverra a jaelise,&#xD;
Car il ne l'ainme tant ne prise&#xD;
Qu'an li se daingnast avillier.&#xD;
De gar?ons avra .i. millier&#xD;
Avoec lui, sovant et menu,&#xD;
Qui seront poeilleus et nu&#xD;
Si con ribaut et torchepot,&#xD;
Que tuit i metront lor escot.&#xD;
Par po que li preudon n'enrage,&#xD;
Qui ot celui qui a putage&#xD;
Dit que sa fille li metra,&#xD;
Ou or androit, si quel verra,&#xD;
Seront ocis si .iv. fil ;&#xD;
S'a tel destrece come cil&#xD;
Qui mialz s'ameroit morz que vis.&#xD;
Mout se clainme dolanz, cheitis,&#xD;
Et plore formant et sopire ;&#xD;
Et lors li ancomance a dire&#xD;
Messire Yvains, con frans et dolz :&#xD;
"Sire, mout est fel et estolz&#xD;
Cil jaianz, qui la fors s'orguelle.&#xD;
Mes ja Dex ce sofrir ne vuelle&#xD;
Qu'il ait pooir de vostre fille !&#xD;
Mout la despist et mout l'aville.&#xD;
Trop seroit granz mesaventure&#xD;
Se si tres bele criature&#xD;
Et de si haut parage nee&#xD;
Ert a gar?ons abandonee.&#xD;
?a, mes armes et mon cheval !&#xD;
Et feites le pont treire aval,&#xD;
Si m'an lessiez oltre passer.&#xD;
De nos .ii. covenra lasser&#xD;
Ou moi ou lui, ne sai le quel.&#xD;
Se je le felon, le cruel,&#xD;
Qui ci nos vet contraliant,&#xD;
Pooie feire humeliant&#xD;
Tant que voz filz vos randist quites&#xD;
Et les hontes qu'il vos a dites&#xD;
Vos venist ceanz amander,&#xD;
Puis vos voldroie comander&#xD;
A Deu, s'iroie a mon afeire. "&#xD;
Lors li vont son cheval fors treire&#xD;
Et totes ses armes li baillent ;&#xD;
De lui bien servir se travaillent&#xD;
Et bien et tost l'ont atorn? ;&#xD;
A lui armer n'ont sejorn?,&#xD;
S'a tot le moins non que il porent.&#xD;
Quant bien et bel atorn? l'orent,&#xD;
Si n'i ot que de l'avaler&#xD;
Le pont et del lessier aler ;&#xD;
En li avale et il s'an ist,&#xD;
Mes apr?s lui ne remassist&#xD;
Li lyons an nule meniere.&#xD;
Et cil qui sont rem?s arriere&#xD;
Le comandent au Salveor,&#xD;
Car de lui ont mout grant peor&#xD;
Que li maufez, li anemis,&#xD;
Qui avoit maint prodome ocis&#xD;
Veant lor ialz, enmi la place,&#xD;
Autretel de lui ne reface.&#xD;
Si pr?ent Deu qu'il le desfande&#xD;
De mort, et vif et sain lor rande,&#xD;
Et le jaiant li doint ocirre.&#xD;
Si come chascuns le desirre&#xD;
An prie Deu mout dolcemant ;&#xD;
Et cil par son fier hardemant&#xD;
Vint vers lui, si le mena?a&#xD;
Et dit : "Cil qui t'anvea ?a&#xD;
Ne t'amoit mie, par mes ialz !&#xD;
Certes, il ne se po?st mialz&#xD;
De toi vangier, en nule guise ;&#xD;
Mout a bien sa vengence prise&#xD;
De quanque tu li as forfet.&#xD;
-De neant es antrez an plet,&#xD;
Fet cil, qui nel dote de rien.&#xD;
Or fai ton mialz et je le mien,&#xD;
Que parole oiseuse me lasse. "&#xD;
Tantost messire Yvains li passe,&#xD;
Cui tarde qu'il s'an soit partiz ;&#xD;
Ferir le va enmi le piz,&#xD;
Qu'il ot arm? d'une pel d'ors ;&#xD;
Et li jaianz li mut le cors&#xD;
De l'autre part, atot son pel.&#xD;
Enmi le piz li dona tel&#xD;
Messire Yvains que la piax fausse ;&#xD;
El sanc del cors, an leu de sausse,&#xD;
Le fer de la lance li moille ;&#xD;
Et li jaianz del pel le roille&#xD;
Si fort que tot ploier le fet.&#xD;
Messire Yvains l'espee tret,&#xD;
Dom il savoit ferir granz cos.&#xD;
Le jaiant a trov? desclos,&#xD;
Qui an sa force se fioit&#xD;
Tant que armer ne se voloit ;&#xD;
Et cil, qui tint l'espee treite,&#xD;
Li a une anva?e feite ;&#xD;
Del tranchant, non mie del plat,&#xD;
Le fiert si que il li abat&#xD;
De la joe une charbonee,&#xD;
Et il l'en ra une donee&#xD;
Tel que tot le fet anbrunchier&#xD;
Jusque sor le col del destrier.&#xD;
A ce cop, li lyons se creste,&#xD;
De son seignor eidier s'apreste,&#xD;
Et saut par ire et par grant force,&#xD;
S'aert et fant con une escorce,&#xD;
Sor le jaiant, la pel velue,&#xD;
Si que desoz li a tolue&#xD;
Une grant piece de la hanche ;&#xD;
Les ners et les braons li tranche,&#xD;
Et li jaianz li est estors,&#xD;
Si bret et crie come tors,&#xD;
Que mout l'a li lyons grev? ;&#xD;
Le pel a a .ii. mains lev?&#xD;
Et cuide ferir, mes il faut,&#xD;
Car li lyons en travers saut,&#xD;
Si pert son cop et chiet en vain&#xD;
Par delez monseignor Yvain,&#xD;
Que l'un ne l'autre n'adesa.&#xD;
Et messire Yvains antesa,&#xD;
Si a .ii. cos entrelardez.&#xD;
Einz que cil se fust regardez,&#xD;
Li ot, au tranchant de s'espee,&#xD;
L'espaule del bu dessevre ;&#xD;
A l'autre cop, soz la memele,&#xD;
Li bota tote l'alemele&#xD;
De s'espee par mi le foie ;&#xD;
Li jaianz chiet, la morz l'asproie,&#xD;
Et, se uns granz chasnes che?st,&#xD;
Ne cuit que graindre esfrois fe?st&#xD;
Que li jaianz fist au cheoir.&#xD;
Ce cop vuelent mout tuit veoir&#xD;
Cil qui estoient as creniax.&#xD;
Lors i parut li plus isniax,&#xD;
Que tuit corent a la cuiriee,&#xD;
Si con li chiens qui a chaciee&#xD;
La beste, tant que il l'a prise ;&#xD;
Ensi coroient sanz feintise&#xD;
Tuit et totes, par enhatine,&#xD;
La ou cil gist gole sovine.&#xD;
Li sires me?smes i cort&#xD;
Et tote la gent de sa cort ;&#xD;
Cort i la fille, cort la mere ;&#xD;
Or ont joie li .iiii. frere,&#xD;
Qui mout avoient mal sofert.&#xD;
De monseignor Yvain sont cert&#xD;
Qu'il nel porroient retenir&#xD;
Por rien qui po?st avenir ;&#xD;
Si li pr?ent de retorner&#xD;
Por deduire et por sejorner&#xD;
Tot maintenant que fet avra&#xD;
Son afeire la ou il va.&#xD;
Et il respont qu'il ne les ose&#xD;
Asserer de ceste chose ;&#xD;
Il ne set mie deviner&#xD;
S'il porra bien ou mal finer ;&#xD;
Mes au seignor itant dist il&#xD;
Que il vialt que si .iiii. fil&#xD;
Et sa fille praignent le nain,&#xD;
S'aillent a monseignor Gauvain,&#xD;
Quant il savront qu'il iert venuz,&#xD;
Et comant il s'ert contenuz&#xD;
Vialt que il soit dit et cont? ;&#xD;
Que por neant prant sa bont?&#xD;
Et cil d?ent : "Ja n'iert te?e&#xD;
Ceste bontez, qu'il n'est pas droiz.&#xD;
Bien ferons ce que vos voldroiz,&#xD;
Mes tant demander vos volons,&#xD;
Sire, quant devant lui serons,&#xD;
De cui nos porrons nos loer&#xD;
Se nos ne vos savons nomer. "&#xD;
Et il li respont : "Tant li porroiz&#xD;
Dire, quant devant lui vanroiz,&#xD;
Que li Chevaliers au lyon&#xD;
Vos dis que je avoie non.&#xD;
Et avoec ce prier vos doi&#xD;
Que vos li dites de par moi&#xD;
Qu'il me conuist bien et je lui ;&#xD;
Et si ne set qui je me sui.&#xD;
De rien nule plus ne vos pri ;&#xD;
C'or m'an estuet aler de ci,&#xD;
Et c'est la riens qui plus m'esmaie,&#xD;
Que je ci trop demor? n'aie,&#xD;
Car einz que midis soit passez,&#xD;
Avrai aillors a feire assez&#xD;
Se je i puis venir a ore. "&#xD;
Lors s'en part, que plus n'i demore ;&#xD;
Mes ein?ois mout pri? li ot&#xD;
Li sires, plus bel que il pot,&#xD;
Qu'il ses .iiii. filz an menast :&#xD;
N'i ot nul qui ne se penast&#xD;
De lui servir, se il volsist ;&#xD;
Mes ne li plot ne ne li sist&#xD;
Que nus li fe?st conpaignie ;&#xD;
Seus lor a la place guerpie.&#xD;
Et maintenant que il s'an muet,&#xD;
Tant con chevax porter le puet,&#xD;
S'an retorne vers la chapele,&#xD;
Que mout estoit et droite et bele&#xD;
La voie, et bien la sot tenir.&#xD;
Mes ainz que il po?st venir&#xD;
A la chapele, en fu fors treite&#xD;
La dameisele, et la rez feite&#xD;
Ou ele devoit estre mise&#xD;
Trestote nue en sa chemise.&#xD;
Au feu liee la tenoient&#xD;
Cil qui a tort li ametoient&#xD;
Ce qu'ele onques pans? n'avoit ;&#xD;
Et messire Yvains s'an venoit&#xD;
Au feu ou an la vialt ruer :&#xD;
Tot ce li dut formant grever ;&#xD;
Cortois ne sages ne seroit&#xD;
Qui de rien nule an doteroit.&#xD;
Voirs est que mout li enuia,&#xD;
Mes boene fiance an lui a&#xD;
Que Dex et droiz li aideroit,&#xD;
Qui en sa partie seroit :&#xD;
En ses a?des mout se fie&#xD;
Et ses lions nel rehet mie.&#xD;
Vers la presse toz eslessiez&#xD;
S'an vet criant : "Lessiez, lessiez&#xD;
La dameisele, gent malveise !&#xD;
N'est droiz qu'an rez ne an forneise&#xD;
Soit mise, que forfet ne l'a. "&#xD;
Et cil tantost que ?a que la&#xD;
Se departent, si li font voie.&#xD;
Et lui est mout tart que il voie&#xD;
Des ialz celi que ses cuers voit&#xD;
En quelque leu qu'ele onques soit.&#xD;
As ialz la quiert tant qu'il la trueve,&#xD;
Et met son cuer an tel esprueve&#xD;
Qu'il le retient et si l'afreinne&#xD;
Si com an retient a grant painne&#xD;
Au fort frain son cheval tirant.&#xD;
Et neporquant an sopirant&#xD;
La regarde mout volantiers,&#xD;
Mes ne fet mie si antiers&#xD;
Ses sopirs que l'an les conuisse,&#xD;
Einz les retranche a grant angoisse.&#xD;
Et de ce granz pitiez li prant&#xD;
Qu'il ot et voit et si antant&#xD;
Les povres dames qui feisoient&#xD;
Estrange duel et si disoient :&#xD;
"Ha ! Dex, con nos as obliees,&#xD;
Con remenrons or esgarees,&#xD;
Qui perdromes si boene amie&#xD;
Et tel consoil et tele a?e,&#xD;
Qui a la cort por nos estoit !&#xD;
Par son consoil nos revestoit&#xD;
Ma dame de ses robes veires ;&#xD;
Mout nos changera li afeires,&#xD;
Qu'il n'est mes qui por nos parost.&#xD;
Mal ait de Deu qui la nos tost,&#xD;
Mal ait par cui nos la perdrons,&#xD;
Que trop grant domage i avrons ;&#xD;
N'iert mes qui die ne qui lot :&#xD;
"Et cest mantel et cest sorcot&#xD;
Et ceste cote, chiere dame,&#xD;
Donez a ceste franche fame,&#xD;
Que voir, se vos li envoiez,&#xD;
Mout i sera bien anploiez ;&#xD;
Et ele en a mout grant sofreite. "&#xD;
Ja de ce n'iert parole feite,&#xD;
Que nus n'est mes frans ne cortois,&#xD;
Einz demande chascuns ein?ois&#xD;
Por lui que por autrui ne fait,&#xD;
Sanz ce que nul mestier en ait. "&#xD;
Ensi se demantoient celes ;&#xD;
Et messire Yvains ert antr'eles,&#xD;
S'ot bien o?es lor conplaintes,&#xD;
Qui n'estoient fauses ne faintes ;&#xD;
Et vit Lunete agenoilliee&#xD;
En sa chemise despoilliee,&#xD;
Et sa confesse avoit ja prise,&#xD;
A Deu de ses pechiez requise&#xD;
Merci, et sa corpe clamee ;&#xD;
Et cil, qui mout l'avoit amee,&#xD;
Vient vers li, si l'en lieve amont&#xD;
Et dit : "Ma dameisele, ou sont&#xD;
Cil qui vos blasment et ancusent ?&#xD;
Tot maintenant, s'il nel refusent,&#xD;
Lor iert la bataille arramie. "&#xD;
Et cele, qui ne l'avoit mie&#xD;
Encor ve ne regard,&#xD;
Li dit : "Sire, de la part D?&#xD;
Vaigniez vos a mon grant besoing !&#xD;
Cil qui portent le faus tesmoing&#xD;
Vers moi sont ci tuit aprest?.&#xD;
S'un po essiez plus est,&#xD;
Par tans fusse charbons et cendre.&#xD;
Venuz estes por moi desfandre,&#xD;
Et Dex le pooir vos an doint,&#xD;
Ensi con je de tort n'ai point&#xD;
Del blasme don je sui retee. "&#xD;
Ceste parole ot escoutee&#xD;
Li seneschax, il et ses frere :&#xD;
"Ha ! dist il, fame, chose avere&#xD;
De voir dire et de mantir large !&#xD;
Mout est po sages qui encharge,&#xD;
Por ta parole, si grant fes ;&#xD;
Mout est li chevaliers malv?s&#xD;
Qui venuz estz morir por toi,&#xD;
Qu'il est seus et nos somes troi.&#xD;
Mes je li lo qu'il s'an retort&#xD;
Ein?ois que a noauz li tort. "&#xD;
Et cil respont, cui mout enuie :&#xD;
"Qui peor avra, si s'an fuie !&#xD;
Ne criem pas tant voz trois escuz&#xD;
Que sanz cop m'en aille veincuz.&#xD;
Mout feroie ore qu'afeitiez,&#xD;
Se je, toz sains et toz heitiez,&#xD;
La place et le chanp vos lessoie !&#xD;
Ja tant come vis et sains soie&#xD;
Ne m'an fuirai por tel menaces.&#xD;
Mes je te consoil que tu faces&#xD;
La dameisele clamer quite&#xD;
Que tu as a grant tort sordite,&#xD;
Qu'ele le dit, et je l'en croi,&#xD;
Si m'an a plevie sa foi&#xD;
Et dit, sor le peril de s'ame,&#xD;
C'onques tra?son vers sa dame&#xD;
Ne fist, ne dist, ne ne pansa.&#xD;
Bien croi quanqu'ele dit m'en a ;&#xD;
Si la desfandrai, se je puis,&#xD;
Que son droit en m'a?e truis.&#xD;
Et qui le voir dire an voldroit,&#xD;
Dex se retint devers le droit,&#xD;
Et Dex et droiz a un s'an tienent ;&#xD;
Et quant il devers moi s'an vienent,&#xD;
Dons ai ge meillor conpaingnie&#xD;
Que tu n'as, et meillor a?e. "&#xD;
Et cil respont mout folemant&#xD;
Que il met an son nuisemant&#xD;
Trestot quanque lui plest et siet,&#xD;
Mes que li lyons ne lor griet.&#xD;
Et cil dit c'onques son lyon&#xD;
N'i amena por chanpion&#xD;
N'autrui que lui metre n'i quiert ;&#xD;
Mes se ses lyons les requiert,&#xD;
Si se desfandent vers lui bien,&#xD;
Qu'il nes en afie de rien.&#xD;
Cil responent : "Que que tu dies,&#xD;
Se tu ton lyon ne chasties&#xD;
Et se nel fez an pes ester,&#xD;
Donc n'as tu ci que demorer.&#xD;
Mes reva t'an, si feras san,&#xD;
Que par tot cest pa?st set an&#xD;
Comant ele tra? sa dame ;&#xD;
S'est droiz que an feu et en flame&#xD;
L'en soit randue la merite.&#xD;
-Ne place le Saint Esperite !&#xD;
Fet cil, qui bien an set le voir.&#xD;
Ja Dex ne m'an doint removoir&#xD;
Tant que je delivree l'aie ! "&#xD;
Lors dit au lyon qu'il se traie&#xD;
Arrieres et toz coiz se gise ;&#xD;
Et cil le fet a sa devise.&#xD;
Li lyons s'est arrieres trez.&#xD;
Tantost la parole et li plez&#xD;
Remest d'aus .ii., si s'antresloingnent ;&#xD;
Li troi ansanble vers lui poingnent,&#xD;
Et il vint encontre aus le pas,&#xD;
Qui desreer ne se vost pas&#xD;
As premiers cos ne angoissier.&#xD;
Lor lances lor lesse froissier&#xD;
Et il retient la soe sainne ;&#xD;
De son escu lor fet quintainne,&#xD;
Si a chascuns sa lance freite.&#xD;
Et il a une pointe feite,&#xD;
Tant que d'ax .i. arpant s'esloingne ;&#xD;
Mes tost revint a la besoingne,&#xD;
Qu'il n'a cure de lonc sejor.&#xD;
Le seneschal an son retor&#xD;
Devant ses .ii. freres ataint :&#xD;
Sa lence sor le cors li fraint ;&#xD;
.I. cop li a don? si buen&#xD;
Quel porte a terre, mau gr? suen ;&#xD;
Une grant piece estanduz jut,&#xD;
C'onques nule riens ne li nut.&#xD;
Et li autre dui sus li vienent :&#xD;
As espees, que nues tienent,&#xD;
Li donent granz cos anbedui,&#xD;
Mes plus granz re?oivent de lui,&#xD;
Que de ses cos valt li uns seus&#xD;
Des lor toz a mesure deus.&#xD;
Si se desfant vers ax si bien&#xD;
Que de son droit n'en portent rien,&#xD;
Tant que li seneschax relieve,&#xD;
Qui de tot son pooir li grieve ;&#xD;
Et li autre avoec lui s'an painnent&#xD;
Tant qu'il le grievent et sormainnent.&#xD;
Et li lyons, qui ce esgarde,&#xD;
De lui aidier plus ne se tarde,&#xD;
Que mestiers li est, ce li sanble ;&#xD;
Et totes les dames ansanble,&#xD;
Qui la dameisele mout ainment,&#xD;
Damedeu mout sovant reclainment&#xD;
Et si li pr?ent de boen cuer&#xD;
Que sofrir ne vuelle a nul fuer&#xD;
Que cil i soit morz ne conquis&#xD;
Qui por li s'est an painne mis.&#xD;
De priere a?de li font&#xD;
Les dames, qu'autres bastons n'ont.&#xD;
Et li lyons li fet a?e&#xD;
Tel qu'a la premiere enva?e&#xD;
A de si grant a?r feru&#xD;
Le seneschal, qui a pi? fu ;&#xD;
Ausi con se ce fussent pailles&#xD;
Fet del hauberc voler les mailles,&#xD;
Et contreval si fort le sache&#xD;
Que de l'espaule li arache&#xD;
Le tanrun atot le cost?.&#xD;
Quanqu'il ateint l'en a ost?,&#xD;
Si que les antrailles li perent.&#xD;
Ce cop li autre dui conperent.&#xD;
Or sont el chanp tot per a per ;&#xD;
De la mort ne puet eschaper&#xD;
Li seneschax, qui se tooille&#xD;
Et devulte an l'onde vermoille&#xD;
Del sanc qui de son cors li saut.&#xD;
Li lyons les autres asaut,&#xD;
Qu'arrieres ne l'en puet chacier,&#xD;
Por ferir ne por menacier,&#xD;
Messire Yvains en nule guise ;&#xD;
S'i a il mout grant poinne mise.&#xD;
Mes li lyons sanz dote set&#xD;
Que ses sires mie ne het&#xD;
S'a?e, ein?ois l'en ainme plus ;&#xD;
Si lor passe fieremant sus&#xD;
Tant que cil de ses cos se plaignent&#xD;
Et lui reblescent et mahaignent.&#xD;
Quant messire Yvains voit bleci?&#xD;
Son lyon, mout a correci?&#xD;
Le cuer del vantre, et n'a pas tor ;&#xD;
Mes del vangier se poinne fort,&#xD;
Si lor vet si estoutemant&#xD;
Que il les mainne si vilmant&#xD;
Que vers lui point ne se desfandent&#xD;
Et que a sa merci se randent&#xD;
Par l'a?de que li a feite&#xD;
Li lions, qui mout se desheite,&#xD;
Que bien devoit estre esmaiez,&#xD;
Car an .ii. leus estoit plaiez.&#xD;
Et d'autre part messire Yvains&#xD;
Ne restoit mie trestoz sains,&#xD;
Einz avoit el cors mainte plaie ;&#xD;
Mes de ce pas tant ne s'esmaie&#xD;
Con de son lyon, qui se dialt.&#xD;
Or a, tot ensi com il vialt,&#xD;
Sa dameisele delivree&#xD;
Et s'iror li a pardonee&#xD;
La dame trestot de son gr?.&#xD;
Et cil furent ars an la r?&#xD;
Qui por li ardoir fu esprise ;&#xD;
Que ce est reisons de justise&#xD;
Que cil qui autrui juge a tort&#xD;
Doit de celui me?smes mort&#xD;
Morir que il li a jugiee.&#xD;
Or est Lunete baude et liee&#xD;
Qant a sa dame est acordee ;&#xD;
Si ont tel joie demenee&#xD;
Qu'ainz nule gent si grant ne firent.&#xD;
Et tuit a lor seignor ofrirent&#xD;
Lor servise si con il durent,&#xD;
Sanz ce que il ne le conurent ;&#xD;
Ne?s la dame, qui avoit&#xD;
Son cuer et si ne le savoit,&#xD;
Respass? son lyon et lui.&#xD;
Et il dit : "Dame, ce n'iert hui&#xD;
Que je me remaingne an cest point&#xD;
Tant que ma dame me pardoint&#xD;
Son mautalant et son corroz.&#xD;
Lors finera mes travauz toz.&#xD;
-Certes, fet ele, ce me poise.&#xD;
Ne tieng mie por tres cortoise&#xD;
La dame qui mal cuer vos porte.&#xD;
Ne dest pas veher sa porte&#xD;
A chevalier de vostre pris&#xD;
Se trop n'est vers li mespris.&#xD;
-Dame, fet il, que qu'il me griet,&#xD;
Trestot me plest ce que li siet,&#xD;
Mes ne m'an metez pas an plet,&#xD;
Que l'acoison et le forfet&#xD;
Ne diroie por nule rien&#xD;
Se cez non qui le sevent bien.&#xD;
-Set le donc nus, se vos dui non ?&#xD;
-O?l, voir, dame. -Et vostre non,&#xD;
Se vos plest, biax sire, nos dites,&#xD;
Puis si vos en iroiz toz quites.&#xD;
-Toz quites, dame ? Nel feroie ;&#xD;
Plus doi que randre ne porroie.&#xD;
Neporquant ne vos doi celer&#xD;
Comant je me faz apeler :&#xD;
Ja del Chevalier au lyon&#xD;
N'orroiz parler se de moi non ;&#xD;
Par cest non vuel que l'en m'apiaut.&#xD;
-Por Deu, biax sire, ce qu'espiaut&#xD;
Que onques mes ne vos ve?smes&#xD;
Ne vostre non nomer n'o?smes ?&#xD;
-Dame, par ce savoir poez&#xD;
Que ne sui gueres renomez. "&#xD;
Lors dit la dame de rechief :&#xD;
"Encor, s'il ne vos estoit grief,&#xD;
De remenoir vos prieroie.&#xD;
-Certes, dame, je nel feroie&#xD;
Tant que certenemant sesse&#xD;
Que le boen cuer ma dame esse.&#xD;
-Or alez donc a Deu, biaus sire,&#xD;
Qui vostre pesance et vostre ire,&#xD;
Se lui plest, vos atort a joie !&#xD;
-Dame, fet il, Dex vos en oie ! "&#xD;
Puis dist antre ses danz soef :&#xD;
"Dame, vos en portez la clef,&#xD;
Et la serre et l'escrin avez&#xD;
Ou ma joie est, si nel savez. "&#xD;
Atant s'an part a grant angoisse ;&#xD;
Se n'i a nul qui le conoisse&#xD;
Fors que Lunete seulemant,&#xD;
Qui le convea longuemant.&#xD;
Lunete seule le convoie&#xD;
Et il li prie tote voie&#xD;
"Sire, fet ele, non iert il. "&#xD;
Apr?s ce li repria cil&#xD;
Que de lui li resovenist&#xD;
Et vers sa dame li tenist&#xD;
Boen leu, s'ele venoit en eise.&#xD;
Et cele dit que il s'an teise,&#xD;
Qu'ele n'en iert ja oblieuse&#xD;
Ne recreanz ne pereceuse ;&#xD;
Et cil l'en mercie .c. foiz.&#xD;
Si s'an vet pansis et destroiz&#xD;
Por son lyon, qu'il li estuet&#xD;
Porter, que siudre ne le puet.&#xD;
En son escu li fet litiere&#xD;
De la mosse et de la fouchiere ;&#xD;
Qant il li ot feite sa couche,&#xD;
Au plus soef qu'il puet le couche,&#xD;
Si l'en porte tot estandu&#xD;
Dedanz l'envers de son escu.&#xD;
Ensi an son escu l'en porte&#xD;
Tant que il vint devant la porte&#xD;
D'une meison mout fort et bele ;&#xD;
Ferme la trueve, si apele,&#xD;
Et li portiers overte l'a&#xD;
Si tost c'onques n'i apela&#xD;
I mot apr?s le premerain.&#xD;
A la resne li tant la main,&#xD;
Si li dit : "Biax sire, an presant&#xD;
L'ostel mon seignor vos presant,&#xD;
Se il vos i plest a descendre.&#xD;
-Ce presant, fet il, vuel je prendre,&#xD;
Que je en ai mout grant mestier&#xD;
Et si est tans de herbergier. "&#xD;
Atant a la porte passee&#xD;
Et voit la mesniee amassee,&#xD;
Qui tuit a l'encontre li vont ;&#xD;
Salu? et descendu l'ont ;&#xD;
Li un metent sor .i. perron&#xD;
Son escu atot le lyon&#xD;
Et li autre ont son cheval pris,&#xD;
Si l'ont en une estable mis ;&#xD;
Li escuier, si con il doivent,&#xD;
Ses armes pranent et re?oivent.&#xD;
Qant li sires la novele ot,&#xD;
Tot maintenant que il le sot&#xD;
Vient an la cort, si le salue,&#xD;
Et la dame est apr?s venue&#xD;
Et si fil et ses filles totes ;&#xD;
D'autres genz i ot mout granz rotes,&#xD;
Si le herbergent a grant joie.&#xD;
Mis l'ont en une chanbre coie&#xD;
Por ce que malade le truevent,&#xD;
Et de ce mout bien se repruevent&#xD;
Que son lyon avoec lui metent ;&#xD;
Et de lui garir s'antremetent&#xD;
II puceles qui mout savoient&#xD;
De mecines et si estoient&#xD;
Filles au seignor de leanz.&#xD;
Jorz i sejorna ne sai quanz,&#xD;
Tant que il et ses lyons furent&#xD;
Gari et que raler s'an durent.&#xD;
Mes dedanz ce fu avenu&#xD;
Que a la mort ot plet tenu&#xD;
Li sires de la Noire Espine ;&#xD;
Si prist a lui tel anhatine&#xD;
La morz, que morir le covint.&#xD;
Apr?s sa mort, ensi avint&#xD;
De .ii. filles que il avoit&#xD;
Que l'ainznee dist qu'ele avroit&#xD;
Trestote la terre a delivre&#xD;
Toz les jorz qu'ele avroit a vivre,&#xD;
Que ja sa suer n'i partiroit.&#xD;
Et l'autre dist que ele iroit&#xD;
A la cort le roi Artus, querre&#xD;
A?de a desresnier sa terre.&#xD;
Et quant l'autre vit que sa suer&#xD;
Ne li sofferroit a nul fuer&#xD;
Tote la terre sanz tan?on,&#xD;
S'an fu en mout grant cusan?on&#xD;
Et dist que, se ele pooit,&#xD;
Ein?ois de li a cort vanroit.&#xD;
Tantost s'aparoille et atorne ;&#xD;
Ne demore ne ne sejorne,&#xD;
Einz erra tant qu'a la cort vint.&#xD;
Et l'autre apr?s sa voie tint&#xD;
Et quanqu'ele pot se hasta ;&#xD;
Mes sa voie et ses pas gasta,&#xD;
Que la premiere avoit ja fet&#xD;
A monseignor Gauvain son plet&#xD;
Et il li avoit otroi?&#xD;
Quanqu'ele li avoit proi?.&#xD;
Mes tel covant entr'ax avoit&#xD;
Que, se nus par li le savoit,&#xD;
Ja puis ne s'armeroit por li ;&#xD;
Et ele l'otroia ensi.&#xD;
Atant vint l'autre suer a cort,&#xD;
Afublee d'un mantel cort&#xD;
D'escarlate forr? d'ermine ;&#xD;
S'avoit tierz jor que la re?ne&#xD;
Ert de la prison revenue&#xD;
Ou Meleaganz l'a tenue&#xD;
Et trestuit li autre prison,&#xD;
Et Lanceloz par tra?son&#xD;
Estoit rem?s dedanz la tor.&#xD;
Et an celui me?smes jor&#xD;
Que a la cort vint la pucele,&#xD;
I fu venue la novele&#xD;
Del jaiant cruel et felon&#xD;
Que li chevaliers au lyon&#xD;
Avoit an bataille tu?.&#xD;
De par lui orent salu?&#xD;
Monseignor Gauvain si neveu.&#xD;
Le grant servise et le grant preu&#xD;
Que il lor avoit por lui fet&#xD;
Li a tot sa niece retret,&#xD;
Et dist que bien le conuissoit&#xD;
Ne ne savoit qui il estoit.&#xD;
Ceste parole ot entandue&#xD;
Cele qui mout ert esperdue&#xD;
Et trespansee et esbahie,&#xD;
Que nul consoil ne nule a?e&#xD;
A la cort trover ne cuidoit,&#xD;
Puis que li miaudres li failloit ;&#xD;
Qu'ele avoit en mainte meniere,&#xD;
Et par amor et par proiere,&#xD;
Essai? monseignor Gauvain,&#xD;
Et il li dist : "Amie, an vain&#xD;
Me priez, que je nel puis feire,&#xD;
Que j'ai anpris .i. autre afeire&#xD;
Que je ne lesseroie pas. "&#xD;
Et la pucele en es le pas&#xD;
S'an part et vient devant le roi.&#xD;
"Rois, fet ele, je ving a toi&#xD;
Et a ta cort querre consoil ;&#xD;
N'en i truis point, si m'an mervoil&#xD;
Qant je consoil n'i puis avoir.&#xD;
Mes ne feroie pas savoir&#xD;
Se je sanz congi? m'an aloie.&#xD;
Et sache ma suer tote voie&#xD;
Qu'avoir porroit ele del mien&#xD;
Par amors, s'ele voloit bien,&#xD;
Mes ja par force, que je puisse,&#xD;
Por qu'a?e ne consoil truisse,&#xD;
Ne li leirai mon heritage.&#xD;
-Vos dites, fet li rois, que sage&#xD;
Et, demantres que ele est ci,&#xD;
Je li consoil et lo et pri&#xD;
Qu'ele vos lest vostre droiture. "&#xD;
Del meillor chevalier del monde&#xD;
Respont : "Sire, Dex me confonde&#xD;
Se ja de ma terre li part&#xD;
Chastel, ne vile, ne essart,&#xD;
Ne bois, ne plain, ne autre chose.&#xD;
Mes se uns chevaliers s'en ose&#xD;
Por li armer, qui que il soit,&#xD;
Qui voelle desresnier son droit,&#xD;
Si veingne trestot maintenant.&#xD;
-Ne li ofrez mie avenant,&#xD;
Fet li rois, que plus i estuet,&#xD;
S'ele plus porchacier se puet,&#xD;
Au moins jusqu'a .xiiii. jorz&#xD;
Au jugemant de totes corz. "&#xD;
Et cele dit : "Biax sire rois,&#xD;
Vos poez establir voz lois&#xD;
Tex con vos plest et boen vos iert,&#xD;
N'a moi n'ateint n'a moi n'afiert&#xD;
Que je desdire vos an doive ;&#xD;
Si me covient que je re?oive&#xD;
Le respit, s'ele le requiert. "&#xD;
Et cele dit qu'el le requiert&#xD;
Et si le desirre et demande.&#xD;
Tantost le roi a Deu comande ;&#xD;
Ne finera par tote terre&#xD;
Del Chevalier au lyon querre,&#xD;
Qui met sa poinne a conseillier&#xD;
Celes qui d'a?e ont mestier.&#xD;
Ensi est an la queste antree&#xD;
Et trespasse mainte contree&#xD;
C'onques noveles n'en aprist,&#xD;
Don tel duel ot que max l'en prist.&#xD;
Mes de ce mout bien li avint&#xD;
Que chi?s .i. suen acointe vint&#xD;
Dom ele estoit acointe mout ;&#xD;
S'apar?ut l'en bien a son vout&#xD;
Que ele n'estoit mie sainne.&#xD;
A li retenir mistrent painne&#xD;
Tant que son afeire lor dist,&#xD;
Et une autre pucele anprist&#xD;
La voie qu'ele avoit anprise :&#xD;
Por li s'est an la queste mise.&#xD;
Ensi remest cele a sejor,&#xD;
Et l'autre erra au lonc del jor,&#xD;
Tote seule grant alere,&#xD;
Tant que vint a la nuit oscure.&#xD;
Si li enuia mout la nuiz,&#xD;
Et de ce dobla li enuiz&#xD;
Qu'il plovoit a si grant desroi&#xD;
Con Damedex avoit de coi,&#xD;
Et fu el bois mout an parfont.&#xD;
Et la nuiz et li bois li font&#xD;
Grant enui, et plus li enuie&#xD;
Que la nuiz, ne li bois, la pluie.&#xD;
Et li chemins estoit si max&#xD;
Que sovant estoit ses chevax&#xD;
Jusque pres des cengles en tai ;&#xD;
Si pooit estre an grant esmai&#xD;
Pucele au bois, et sanz conduit,&#xD;
Par mal tans et par noire nuit,&#xD;
Si noire qu'ele ne veoit&#xD;
Le cheval sor qu'ele seoit.&#xD;
Et por ce reclamoit ad?s&#xD;
Deu avant, et sa mere apr?s,&#xD;
Et puis toz sainz et totes saintes ;&#xD;
Et dist la nuit orisons maintes,&#xD;
Que Dex a ostel la menast&#xD;
Et fors de ce bois la gitast.&#xD;
Si cria tant que ele o?&#xD;
.I. cor, don mout se resjo?,&#xD;
Qu'ele cuide que ele truisse&#xD;
Ostel, mes que venir i puisse ;&#xD;
Si s'est vers la voiz adreciee&#xD;
Tant qu'ele antre en une chauciee,&#xD;
Et la chauciee droit l'en mainne&#xD;
Vers le cor dom ele ot l'alainne,&#xD;
Que par trois foiz, mout longuemant,&#xD;
Sona li corz corz et hautemant.&#xD;
Et ele erra droit a la voiz&#xD;
Tant qu'ele vint a une croiz&#xD;
Qui sor la chauciee ert a destre ;&#xD;
Iluec pansoit que po?st estre&#xD;
Li corz et cil qui l'a son?.&#xD;
Cele part a esperon?&#xD;
Tant qu'ele aprocha vers .i. pont&#xD;
Et vit d'un chastelet reont&#xD;
Les murs blans et la barbaquane.&#xD;
Einsi par aventure asane&#xD;
Au chastel, ensi asena,&#xD;
Par la voiz qui l'i amena.&#xD;
La voiz del cor l'i a atrete&#xD;
Que son? avoit une guete&#xD;
Qui sor les murs montee estoit ;&#xD;
Tantost con la guete la voit,&#xD;
Si la salue et puis descent,&#xD;
Et la clef de la porte prent,&#xD;
Si li oevre et dit : "Bien veigniez,&#xD;
Pucele, qui que vos soiez.&#xD;
Anquenuit avroiz boen ostel.&#xD;
-Je ne demant enuit mes el ",&#xD;
Fet la pucele ; et il l'en mainne.&#xD;
Apr?s le travail et la painne&#xD;
Si est a l'ostel bien venue,&#xD;
Que mout i est bien aeisiee.&#xD;
Apr?s soper l'a aresniee&#xD;
Ses ostes, et si li anquiert&#xD;
Ou ele va et qu'ele quiert.&#xD;
Et cele li respont adonques :&#xD;
"Je quier ce que je ne vi onques,&#xD;
Mien esciant, ne ne quenui,&#xD;
Mes .i. lyon a avoec lui&#xD;
Et an me dit, se je le truis,&#xD;
Que an lui mout fier me puis.&#xD;
-Gi?, fet cil, l'en report tesmoing,&#xD;
Que a .i. mien mout grant besoing&#xD;
Le m'amena Dex avant ier.&#xD;
Beneoit soient li santier&#xD;
Par ou il vint a mon ostel,&#xD;
Car d'un mien anemi mortel&#xD;
Me vencha, don si li? me fist&#xD;
Que tot veant mes ialz l'ocist.&#xD;
A cele porte la defors&#xD;
Demain porroiz veoir le cors&#xD;
D'un grant jaiant que il tua&#xD;
Si tost que gueres n'i sua.&#xD;
-Por Deu, sire, dit la pucele,&#xD;
Car me dites voire novele&#xD;
Se vos savez ou il torna&#xD;
Et s'il en nul leu sejorna !&#xD;
-Je non, fet il, se Dex me voie !&#xD;
Mes bien vos metrai an la voie,&#xD;
Demain, par ou il s'en ala.&#xD;
-Et Dex, fet ele, me maint la&#xD;
Ou je voire novele en oie !&#xD;
Car se jel truis, mout avrai joie. "&#xD;
Ensi mout longuemant parlerent&#xD;
Tant qu'an la fin couchier alerent.&#xD;
Qant vint que l'aube fu crevee,&#xD;
La dameisele fu levee,&#xD;
Qui an mout grant espans estoit&#xD;
De trover ce qu'ele queroit.&#xD;
Et li sires de la meison&#xD;
Se lieve et tuit si conpaignon ;&#xD;
Si la metent el droit chemin,&#xD;
Vers la fontainne soz le pin.&#xD;
Et ele de l'errer esploite&#xD;
Vers le chastel la voie droite,&#xD;
Tant qu'ele vint et demanda&#xD;
As premerains qu'ele trova&#xD;
S'il li savoient anseignier&#xD;
Le lyon et le chevalier&#xD;
Qui entraconpaingni? s'estoient.&#xD;
Et cil d?ent qu'il lor avoient&#xD;
Vez .iii. chevaliers conquerre&#xD;
Droit an cele piece de terre.&#xD;
Et cele dit en es le pas :&#xD;
"Por Deu, ne me celez vos pas,&#xD;
Des que vos tant dit m'an avez,&#xD;
Se vos plus dire m'an savez.&#xD;
-Nenil, font il, nos n'en savons&#xD;
Fors tant con dit vos en avons,&#xD;
Ne nos ne savons qu'il devint.&#xD;
Se cele por cui il ?a vint&#xD;
Noveles ne vos an enseigne,&#xD;
N'iert nus qui les vos an apreigne,&#xD;
Et, se a li volez parler,&#xD;
Ne vos covient aillors aler,&#xD;
Qu'ele est alee an ce mostier&#xD;
Por messe o?r et Deu proier,&#xD;
Et si i a tant demor?&#xD;
Qu'asez i puet avoir or?. "&#xD;
Quequ'il l'aparloient ensi,&#xD;
Lunete del mostier issi ;&#xD;
Si li d?ent : "Veez la la. "&#xD;
Et cele ancontre li ala.&#xD;
Si se sont antresaluees ;&#xD;
Tantost a cele demandees&#xD;
Les noveles qu'ele queroit.&#xD;
Et cele dit qu'ele feroit&#xD;
.I. suen palefroi anseler,&#xD;
Car avoec li voldroit aler,&#xD;
Si l'an manroit vers .i. plessi?&#xD;
Ou ele l'avoit convoi?.&#xD;
Et cele de cuer l'en mercie.&#xD;
Li palefroiz ne tarda mie,&#xD;
En li amainne et ele monte.&#xD;
Lunete, an chevalchant, li conte&#xD;
Comant ele fu ancusee&#xD;
Et de tra?son apelee&#xD;
Et comant la rez fu esprise&#xD;
Ou ele devoit estre mise,&#xD;
Et comant cil li vint eidier&#xD;
Quant ele en ot plus grant mestier.&#xD;
Ensi parlant la convea&#xD;
Tant qu'au droit chemin l'avea&#xD;
Ou messire Yvains l'ot lessiee.&#xD;
Quant jusque la l'ot convoiee,&#xD;
Si li dist : "Cest chemin tanroiz&#xD;
Tant que en aucun leu vanroiz&#xD;
Ou novele vos en iert dite,&#xD;
Se Deu plest et Saint Esperite,&#xD;
Plus voire que je ne l'en sai.&#xD;
Bien m'an sovient que jel lessai&#xD;
Bien pres de ci ou ci me?smes ;&#xD;
Ne puis ne nos antreve?smes&#xD;
Ne je ne sai qu'il a puis fet,&#xD;
Que grant mestier est d'antret&#xD;
Qant il se departi de moi.&#xD;
Par ci apr?s lui vos envoi&#xD;
Et Dex le vos doint trover sain,&#xD;
S'il li plest, ainz hui que demain !&#xD;
Or alez, a Deu vos comant,&#xD;
Que je ne vos os siudre avant,&#xD;
Que ma dame a moi ne s'iresse. "&#xD;
Maintenant l'une l'autre lesse :&#xD;
L'une retorne et l'autre en va ;&#xD;
Et vet tant que ele trova&#xD;
La meison ou messire Yvains&#xD;
Ot est? tant que toz fu sains.&#xD;
Et vit devant la porte genz :&#xD;
Dames, chevaliers et sergenz,&#xD;
Et le seignor de la meison.&#xD;
Sel salue et met a reison,&#xD;
S'il sevent, que il li apreingnent&#xD;
Noveles et qu'il li anseingnent&#xD;
.I. chevalier que ele quiert :&#xD;
"De tel meniere est que ja n'iert&#xD;
Sanz .i. lyeon, c'ei o? dire.&#xD;
-Par foi, pucele, fet li sire,&#xD;
Il parti or endroit de nos ;&#xD;
Encor ancui l'ateindroiz vos&#xD;
Se ses escloz savez garder,&#xD;
Mes gardez vos de trop tarder.&#xD;
-Sire, fet ele, Dex m'an gart !&#xD;
Mes or me dites de quel part&#xD;
Je le siue. "Et cil le li d?ent :&#xD;
"Par ci, tot droit. "Et si li pr?ent&#xD;
Qu'ele, de par ax, le salut ;&#xD;
Mes ce gueres ne lor valut,&#xD;
Qu'ele onques ne s'an entremist.&#xD;
Mes lors es granz galoz se mist,&#xD;
Que l'anblere li sanbloit&#xD;
Estre petite, et si anbloit&#xD;
Ses palefroiz de grant eslais.&#xD;
Ausi galope par le tais&#xD;
Con par la voie igal et plainne,&#xD;
Tant qu'ele voit celui qui mainne&#xD;
Le lyeon an sa conpaingnie.&#xD;
Lors fet joie et dit : "Dex, a?e !&#xD;
Or voi ce que tant ai chaci? !&#xD;
Mout l'ai bien se et traci.&#xD;
Mes se jel chaz et je l'ataing,&#xD;
Que me valdra se je nel praing ?&#xD;
Par ci s'an vet, voire par foi ;&#xD;
S'il ne s'an vient ansanble o moi,&#xD;
Donc ai ge ma poinne gastee. "&#xD;
Ensi parlant s'est tant hastee,&#xD;
Trestoz ses palefroiz tressue ;&#xD;
Si s'areste et si le salue,&#xD;
Et cil li respondi mout tost :&#xD;
"Dex vos saut, bele, et si vos ost&#xD;
De cusan?on et de pesance !&#xD;
-Et vos, sire, ou j'ai esperance,&#xD;
Que bien m'an porriez oster ! "&#xD;
Lors se va lez lui acoster&#xD;
Et dit : "Sire, je vos ai quis.&#xD;
Li granz renons de vostre pris&#xD;
M'a mout fet apr?s vos lasser&#xD;
Et mainte contree passer.&#xD;
Tant vos ai quis, la Deu merci,&#xD;
Qu'asanblee sui a vos ci ;&#xD;
Et se ge nul mal i ai tret,&#xD;
De rien nule ne m'an deshet,&#xD;
Ne ne m'an pleing, ne ne m'an menbre.&#xD;
Tuit me sont alegi? li manbre,&#xD;
Que la dolors m'an fu anblee&#xD;
Tantost qu'a vos fui asanblee.&#xD;
Si n'est pas la besoingne moie :&#xD;
Miaudre de moi a vos m'anvoie,&#xD;
Plus gentix fame et plus vaillanz.&#xD;
Mes se ele est a vos faillanz,&#xD;
Donc l'a vostre renons tra?e,&#xD;
Qu'ele n'atant secors n'a?e&#xD;
Fors que de vos, la dameisele,&#xD;
De bien desresnier sa querele,&#xD;
C'une soe suer desherete ;&#xD;
Ne quiert qu'autres s'an entremete,&#xD;
N'an ne li puet feire cuidier&#xD;
Que autres l'an po?st eidier.&#xD;
Et sachiez bien trestot de voir,&#xD;
Se le pris an poez avoir,&#xD;
S'avroiz conquise et rachetee&#xD;
L'enor a la desheritee&#xD;
Et cre vostre vaselage.&#xD;
Por desresnier son heritage,&#xD;
Ele me?smes vos queroit,&#xD;
Por le bien qu'ele i esperoit,&#xD;
Ne ja autre n'i fust venue ;&#xD;
Mes uns forz max l'a detenue,&#xD;
Tex que par force au lit la trest.&#xD;
Or m'an responez, s'il vos plest,&#xD;
Se vos venir i oseroiz&#xD;
Ou se vos vos reposeroiz.&#xD;
-N'ai soing, fet il, de reposer ;&#xD;
Ne s'en puet nus hom aloser,&#xD;
Ne je ne reposerai mie,&#xD;
Einz vos siudrai, ma dolce amie,&#xD;
Volantiers, la ou vos pleira.&#xD;
Et se de moi grant afeire a&#xD;
Cele por cui vos me querez,&#xD;
Ja ne vos an desesperez&#xD;
Que je tot mon pooir n'en face.&#xD;
Or me doint Dex et cuer et grace&#xD;
Que je, par sa boene aventure,&#xD;
Puisse desresnier sa droiture ! "&#xD;
Ensi entr'aus .ii. chevalchierent&#xD;
Parlant, tant que il aprochierent&#xD;
Le chastel de Pesme Aventure.&#xD;
De passer oltre n'orent cure,&#xD;
Que li jorz aloit declinant.&#xD;
Ce chastel vienent aprismant,&#xD;
Et les genz qui venir les voient&#xD;
Trestuit au chevalier disoient :&#xD;
"Mal veigniez, sire, mal veigniez !&#xD;
Cist ostex vos fu anseigniez&#xD;
Por mal et por honte andurer :&#xD;
Ce porroit uns abes jurer !&#xD;
-Ha ! fet il, gent fole et vilainne,&#xD;
Gent de tote malvesti? plainne,&#xD;
Qui a toz biens avez failli,&#xD;
Por coi m'avez si asailli ?&#xD;
-Por coi ? Vos le savroiz assez&#xD;
S'ancore .i. po avant passez !&#xD;
Mes nule rien ja n'en savroiz&#xD;
Jusque tant que est? avroiz&#xD;
An cele haute forteresce. "&#xD;
Tantost messire Yvains s'adresce&#xD;
Vers la tor, et les genz l'escr?ent ;&#xD;
Trestuit a haute voiz li d?ent :&#xD;
"Hu ! hu ! Malereus, ou vas ?&#xD;
S'onques en ta vie trovas&#xD;
Qui te fe?st honte ne let,&#xD;
La ou tu vas t'an iert tant fet&#xD;
Que ja par toi n'iert recont?.&#xD;
-Gent sanz enor et sanz bont?,&#xD;
Fet messire Yvains, qui escote,&#xD;
Gent enuieuse, gent estoute,&#xD;
Por coi m'asauz ? Por coi m'aquiaus ?&#xD;
Que me demandes ? Que me viaus,&#xD;
Qui si apr?s moi te degroces ?&#xD;
-Amis, de neant te corroces,&#xD;
Fist une dame auques d'aage&#xD;
Qui mout estoit cortoise et sage,&#xD;
Que certes por mal ne te d?ent&#xD;
Nule chose, ein?ois te chast?ent,&#xD;
Se tu le savoies entendre,&#xD;
Que lessus n'ailles ostel prendre ;&#xD;
Ne le porcoi dire ne t'osent,&#xD;
Mes il te chastoient et chosent&#xD;
Por ce que esmaier t'en vuelent ;&#xD;
Et par costume feire suelent&#xD;
Autel a toz les sorvenanz,&#xD;
Por ce que il n'aillent leanz.&#xD;
Et la costume est ?a fors tex&#xD;
Que nos n'osons a noz ostex&#xD;
Herbergier, por rien qui aveigne,&#xD;
Nul preudome qui de fors veigne.&#xD;
Or est sor toi del soreplus,&#xD;
La voie ne te desfant nus :&#xD;
Se tu viax, leissus monteras,&#xD;
Mes, par mon los, retorneras.&#xD;
-Dame, fet il, se je creoie&#xD;
Vostre consoil, je cuideroie&#xD;
Que g'i esse enor et preu ;&#xD;
Mes je ne savroie an quel leu&#xD;
Je retrovasse ostel huim?s.&#xD;
-Par foi, fet cele, et je m'an tes,&#xD;
Qu'a moi rien nule n'en afiert.&#xD;
Alez quel part que boen vos iert.&#xD;
Et neporquant, grant joie avroie&#xD;
Se je de leanz vos veoie&#xD;
Sanz trop grant honte revenir,&#xD;
Mes ce ne porroit avenir.&#xD;
-Dame, fet il, Dex le vos mire !&#xD;
Mes mes fins cuers leanz me tire,&#xD;
Si ferai ce que mes cuers vialt. "&#xD;
Tantost vers la porte s'aquialt,&#xD;
Et ses lyeons et la pucele ;&#xD;
Et li portiers a soi l'apele,&#xD;
Si li dit : "Venez tost, venez,&#xD;
Qu'an tel leu estes arivez&#xD;
Ou vos seroiz bien retenuz,&#xD;
Et mal i soiez vos venuz. "&#xD;
Ensi li portiers le semont&#xD;
Et haste de venir amont,&#xD;
Mes mout li fist leide semonse.&#xD;
Et messire Yvains, sanz response,&#xD;
Par devant lui s'an passe et trueve&#xD;
Une grant sale haute et nueve ;&#xD;
S'avoit devant .i. prael clos&#xD;
De pex aguz reonz et gros.&#xD;
Et par entre les pex leanz&#xD;
Vit puceles jusqu'a trois cenz&#xD;
Qui diverses oevres feisoient :&#xD;
De fil d'or et de soie ovroient&#xD;
Chascune au mialz qu'ele savoit ;&#xD;
Mes tel povret? i avoit&#xD;
Que desliees et desceintes&#xD;
En i ot de povret? meintes ;&#xD;
Et as memeles et as codes&#xD;
Estoient lor cotes derotes,&#xD;
Et les chemises as cos pales.&#xD;
Les cos gresles et les vis pales&#xD;
De fain et de meseise avoient.&#xD;
Il les voit, et eles le voient,&#xD;
Si s'anbrunchent totes et plorent ;&#xD;
Et une grant piece demorent,&#xD;
Qu'eles n'antendent a rien feire,&#xD;
Ne lor ialz n'en pueent retreire&#xD;
De terre, tant sont acorees.&#xD;
Qant un po les ot regardees&#xD;
Messire Yvains, si se trestorne,&#xD;
Droit vers la porte s'an retorne ;&#xD;
Et li portiers contre lui saut,&#xD;
Se li escrie : "Ne vos vaut,&#xD;
Que vos n'en iroiz or, biax mestre.&#xD;
Vos voldriez or la fors estre,&#xD;
Mes, par mon chief, ne vos i monte,&#xD;
Einz avroiz e tant de honte&#xD;
Que plus n'en porriez avoir.&#xD;
Si n'avez mie fet savoir&#xD;
Quant vos estes venuz ceanz,&#xD;
Que del rissir est il neanz.&#xD;
-Ne je ne quier, fet il, biax frere.&#xD;
Mes di moi, par l'ame ton pere,&#xD;
An cest chastel, don sont venues,&#xD;
Qui dras de soie et orfrois tissent,&#xD;
Et oevres font qui m'abelissent ?&#xD;
Mes ce me desabelist mout&#xD;
Qu'eles sont de cors et de vout&#xD;
Meigres et pales et dolantes.&#xD;
Si m'est vis que beles et gentes&#xD;
Fussent mout se eles essent&#xD;
Itex choses qui lor plessent.&#xD;
-Je, fet il, nel vos dirai mie.&#xD;
Querez autrui qui le vos die.&#xD;
-Si ferai ge, quant mialz ne puis. "&#xD;
Lors quiert tant que il trueve l'uis&#xD;
Del prael ou les dameiseles&#xD;
Ovroient ; et vint devant eles,&#xD;
Si les salue ansanble totes ;&#xD;
Et si lor voit cheoir les gotes&#xD;
Des lermes qui lor decoroient&#xD;
Des ialz, si con eles ploroient.&#xD;
Et il lor dit : "Dex, s'il li plest,&#xD;
Cest duel que ne sai don vos nest&#xD;
Vos ost del cuer et tort a joie. "&#xD;
L'une respont : "Dex vos en oie,&#xD;
Que vos en avez apel? !&#xD;
Ne vos sera mie cel?&#xD;
Qui nos somes et de quel terre,&#xD;
Espoir ce volez vos anquerre.&#xD;
-Por el, fet il, ne ving je ?a.&#xD;
-Sire, il avint mout grant pie?'a&#xD;
Que li rois de l'Isle as puceles&#xD;
Aloit por apanre noveles&#xD;
Par les corz et par les pa?s.&#xD;
S'ala tant come fos na?s&#xD;
Qu'il s'anbati an cest peril.&#xD;
A mal er i venist il,&#xD;
Que nos cheitives, qui ci somes,&#xD;
La honte et le mal en avomes,&#xD;
Qui onques ne le desservimes.&#xD;
Et bien sachiez que vos me?smes&#xD;
I poez mout grant honte atendre&#xD;
Se rean?on n'en vialt an prendre.&#xD;
Mes tote voie ensi avint&#xD;
Que mes sire an cest chastel vint&#xD;
Ou il a .ii. filz de deable ;&#xD;
Ne nel tenez vos mie a fable,&#xD;
Que de fame et de netun furent.&#xD;
Et cil dui conbatre se durent&#xD;
Au roi, don dolors fu trop granz,&#xD;
Qu'il n'avoit pas .xviii. anz ;&#xD;
Si le po?ssent tot porfandre&#xD;
Ausi com .i. aignelet tandre.&#xD;
Et li rois, qui grant peor ot,&#xD;
S'an delivra si con il pot ;&#xD;
Si jura qu'il anvoieroit,&#xD;
Chascun an, tant con vis seroit,&#xD;
Ceanz de ses puceles trante ;&#xD;
Si fust quites par ceste rante ;&#xD;
Et devisi? fu a jurer&#xD;
Et cist trez devoit durer&#xD;
Tant con li dui mauf? durroient ;&#xD;
Et a ce jor que il seroient&#xD;
Conquis et vaincu an bataille,&#xD;
Quites seroit de ceste taille&#xD;
Et nos seriens delivrees,&#xD;
Qui a honte somes livrees&#xD;
Et a dolor et a meseise ;&#xD;
Ja mes n'avrons rien qui nos pleise.&#xD;
Mes mout di ore grant enfance,&#xD;
Qui paroil de la delivrance,&#xD;
Que ja mes de ceanz n'istrons ;&#xD;
Toz jorz dras de soie tistrons,&#xD;
Ne ja n'en serons mialz vestues ;&#xD;
Toz jorz serons povres et nues,&#xD;
Et toz jorz fain et soif avrons ;&#xD;
Ja tant chevir ne nos savrons&#xD;
Que mialz en aiens a mangier.&#xD;
Del pain avons a grant dongier,&#xD;
Au main petit et au soir mains,&#xD;
Que ja de l'uevre de noz mains&#xD;
N'avra chascune por son vivre&#xD;
Que .iiii. deniers de la livre ;&#xD;
Et de ce ne poons nos pas&#xD;
Assez avoir viande et dras,&#xD;
Car qui gaaigne la semainne&#xD;
XX solz n'est mie fors de painne.&#xD;
Mes bien sachiez vos a estros&#xD;
Que il n'i a celi de nos&#xD;
Qui ne gaaint .v. solz ou plus.&#xD;
De ce seroit riches uns dus !&#xD;
Et nos somes ci an poverte,&#xD;
S'est riches de nostre desserte&#xD;
Cil por cui nos nos traveillons.&#xD;
Des nuiz grant partie veillons&#xD;
Et toz les jorz por gaaignier,&#xD;
Qu'il nos menace a mahaignier&#xD;
Des manbres quant nos reposons ;&#xD;
Et por ce reposer n'osons.&#xD;
Mes que vos iroie contant ?&#xD;
De honte et de mal avons tant&#xD;
Que le quint ne vos an sai dire.&#xD;
Et ce nos fet anragier d'ire&#xD;
Que maintes foiz morir veomes&#xD;
Chevaliers juenes et prodomes,&#xD;
Qui as .ii. maufez se conbatent ;&#xD;
L'ostel mout chieremant achatent,&#xD;
Ausi con vos feroiz demain,&#xD;
Que trestot seul, de vostre main,&#xD;
Vos covandra, voilliez ou non,&#xD;
Conbatre et perdre vostre non&#xD;
Encontre les .ii. vis deables.&#xD;
-Dex, li voirs rois esperitables,&#xD;
Fet messire Yvains, m'an desfande&#xD;
Et vos enor et joie rande,&#xD;
Se il a volent? li vient !&#xD;
Des or mes aler m'an covient&#xD;
Et veoir genz qui leanz sont,&#xD;
Savoir quel chiere il me feront.&#xD;
-Or alez, sire, cil vos gart&#xD;
Qui toz les biens done a sa part ! "&#xD;
Lors vet tant qu'il vint en la sale ;&#xD;
N'i trueve gent boene ne male&#xD;
Qui de rien les mete a reison.&#xD;
Tant trespassent de la meison&#xD;
Que il vindrent en .i. vergier ;&#xD;
Einz de lor chevax herbergier&#xD;
Ne tindrent plet ne n'an parlerent.&#xD;
Cui chaut ! Que bien les establerent&#xD;
Cil qui l'un an cuident avoir.&#xD;
Ne sai s'il cuiderent savoir,&#xD;
Qu'ancore a il cheval tot sain !&#xD;
Li cheval ont avoinne et fain&#xD;
Et la litiere enjusqu'au vantre.&#xD;
Et messire Yvains lors s'en antre&#xD;
El vergier, apr?s li sa rote ;&#xD;
Voit apoi? desor son cote&#xD;
.I. riche home qui se gisoit&#xD;
Sor .i. drap de soie ; et lisoit&#xD;
Une pucele devant lui&#xD;
En .i. romans, ne sai de cui.&#xD;
Et por le romans escoter&#xD;
S'i estoit venue acoder&#xD;
Une dame, et s'estoit sa mere ;&#xD;
Et li sires estoit ses pere.&#xD;
Si se porent mout esjo?r&#xD;
De li bien veoir et o?r,&#xD;
Car il n'avoient plus d'enfanz ;&#xD;
Ne n'ot mie plus de .xvi. anz,&#xD;
Et s'estoit mout bele et mout gente,&#xD;
Qu'an li servir me?st s'antente&#xD;
Li deus d'Amors, s'il la ve?st,&#xD;
Ne ja amer ne la fe?st&#xD;
Autrui se lui me?smes non.&#xD;
Por li servir devenist hon,&#xD;
Se issist de sa de?t? fors&#xD;
Et ferist lui me?sme el cors&#xD;
Del dart don la plaie ne sainne&#xD;
Se desleax mires n'i painne.&#xD;
N'est  que nus pener i puisse&#xD;
Jusque desleaut? i truisse ;&#xD;
Et qui an garist autremant,&#xD;
Il n'ainme mie l?aumant.&#xD;
De ces plaies mout vos de?sse&#xD;
Tant qu'a une fin an venisse&#xD;
Se l'estoire bien vos plest ;&#xD;
Mes tost de?st tel i e?st&#xD;
Que je vos parlasse de songe,&#xD;
Que la genz n'est mes amoronge&#xD;
Ne n'ainment mes si con il suelent,&#xD;
Que nes o?r parler n'an vuelent.&#xD;
Mes or oez an quel meniere,&#xD;
A quel sanblant et a quel chiere&#xD;
Messire Yvains est herbergiez.&#xD;
Contre lui saillirent an piez&#xD;
Tuit cil qui el vergier estoient ;&#xD;
Et maintenant que il le voient,&#xD;
Si li d?ent : "Or ?a, biax sire,&#xD;
De quanque Dex puet feire et dire&#xD;
Soiez vos beneoiz clamez,&#xD;
Et vos et quanque vos avez ! "&#xD;
Se ne sai ge s'il le de?oivent,&#xD;
Mes a grant joie le re?oivent&#xD;
Et font sanblant que mout lor pleise&#xD;
Qu'il soit herbergiez a grant eise.&#xD;
Me?smes la fille au seignor&#xD;
Le sert et porte grant enor&#xD;
Com an doit feire a son boen oste :&#xD;
Trestotes ses armes li oste,&#xD;
Et ce ne fu mie del mains&#xD;
Qu'ele li leve de ses mains&#xD;
Le col et le vis et la face ;&#xD;
Tote enor vialt que l'en li face&#xD;
Li peres, si con ele fet.&#xD;
Chemise risdee li tret&#xD;
Fors de son cofre, et braies blanches,&#xD;
Et fil et aguille a ses manches ;&#xD;
Si li vest et ses braz li cost.&#xD;
Or doint Dex que trop ne li cost&#xD;
Ceste losenge et cist servise !&#xD;
A vestir desor sa chemise&#xD;
Li a bailli? un nuef sorcot&#xD;
Et un mantel sanz harigot,&#xD;
Veir d'escarlate, au col li met.&#xD;
De lui servir tant s'antremet&#xD;
Que l'en la bote, et si l'an poise ;&#xD;
Mes la pucele est tant cortoise&#xD;
Et si franche et si deboneire&#xD;
Qu'ancor n'an cuide ele preu feire.&#xD;
Et bien set qu'a sa mere plest&#xD;
Que rien a feire ne li lest&#xD;
Dont ele le cuit losangier.&#xD;
La nuit fu serviz au mangier&#xD;
De tanz mes que trop en i ot ;&#xD;
Li aporters enuier pot&#xD;
As sergenz qui des mes servirent.&#xD;
La nuit, totes enors li firent&#xD;
Et mout a eise le colchierent ;&#xD;
N'onques puis vers lui n'aprochierent&#xD;
Que il fu an son lit colchiez.&#xD;
Et li lyeons jut a ses piez,&#xD;
Si com il ot acostum?.&#xD;
Au main, quant Dex rot alum?,&#xD;
Par le monde, son luminaire,&#xD;
Si matin com il le pot faire,&#xD;
Qui tot fet par comandemant,&#xD;
Se leva mout isnelemant&#xD;
Messire Yvains et sa pucele ;&#xD;
S'o?rent a une chapele&#xD;
Messe qui mout tost lor fu dite&#xD;
En l'enor del Saint Esperite.&#xD;
Messire Yvains apr?s la messe&#xD;
O? novele felenesse,&#xD;
Aler, que rien ne li nest ;&#xD;
Mes ne pot mie estre a son chois.&#xD;
Qant il dit : "Sire, je m'an vois,&#xD;
S'il vos plest, a vostre congi?.&#xD;
-Amis, ancor nel vos doing gi?,&#xD;
Fet li sires de la meison.&#xD;
Je nel puis feire par reison :&#xD;
En cest chastel a establie&#xD;
Une mout fiere deablie&#xD;
Qu'il me covient a maintenir.&#xD;
Je vos ferai ja ci venir&#xD;
.II. miens sergenz mout granz et forz ;&#xD;
Encontre aus .ii., soit  ou torz,&#xD;
Vos convenra voz armes prendre.&#xD;
S'ancontre aus vos poez desfandre&#xD;
Et aus endeus vaincre et ocirre,&#xD;
Ma fille et s'enors vos desirre,&#xD;
Et de cest chastel vos atant&#xD;
L'enors et quanqu'il i apant.&#xD;
-Sire, fet il, je n'en quier point.&#xD;
Ja Dex ensi part ne m'i doint,&#xD;
Et vostre fille vos remaingne,&#xD;
Ou l'empereres d'Alemaingne&#xD;
Seroit bien saus s'il l'avoit prise,&#xD;
Que mout est bele et bien aprise.&#xD;
-Teisiez, biax ostes, dit li sire,&#xD;
De neant vos oi escondire,&#xD;
Que vos n'an poez eschaper.&#xD;
Mon chastel et ma fille avrez *,&#xD;
Et ma fille et tote ma terre,&#xD;
Se cez poez en chanp conquerre&#xD;
Qui ja vos vanront asaillir.&#xD;
La bataille ne puet faillir&#xD;
Ne remenoir en nule guise.&#xD;
Mes je sai bien que coardise&#xD;
Vos fet ma fille refuser :&#xD;
Par ce vos cuidiez eschaper&#xD;
Oltreemant de la bataille ;&#xD;
Mes ce sachiez vos bien, sanz faille,&#xD;
Que conbatre vos i estuet.&#xD;
Por rien eschaper ne s'an puet&#xD;
Nus chevaliers qui ceanz gise.&#xD;
Ce est costume et rante asise,&#xD;
Qui trop avra longue duree,&#xD;
Que ma fille n'iert mariee&#xD;
Tant que morz ou conquis les voie.&#xD;
-Donc m'i covient il tote voie&#xD;
Conbatre, maleoit gr? mien ;&#xD;
Mes je m'an sofrisse mout bien&#xD;
Et volantiers, ce vos otroi.&#xD;
La bataille, ce poise moi,&#xD;
Ferai, que ne puet remenoir. "&#xD;
Atant vienent, hideus et noir,&#xD;
Amedui li fil d'un netun.&#xD;
N'i a nul d'aus .ii. qui n'ait un&#xD;
Baston cornu de cornelier&#xD;
Qu'il orent fez aparellier&#xD;
De cuivre et puis lier d'archal.&#xD;
Des les espaules contreval&#xD;
Furent arm? jusqu'aus genolz,&#xD;
Mes les chi?s orent et les volz&#xD;
Desarmez et les james nues,&#xD;
Qui n'estoient mie menues.&#xD;
Et ensi arm? com il vindrent,&#xD;
Escuz reonz sor lor chi?s tindrent,&#xD;
Forz et legiers por escremir.&#xD;
Li lyeons comance a fremir&#xD;
Tot maintenant que il les voit,&#xD;
Qu'il set mout bien et apar?oit&#xD;
Que a ces armes que il tienent&#xD;
Conbatre a son seignor se vienent ;&#xD;
Si se herice et creste ansanble,&#xD;
De hardemant et d'ire tranble&#xD;
Et bat la terre de sa coe,&#xD;
Que talant a que il rescoe&#xD;
Son seignor einz que il l'oc?ent.&#xD;
Et quant cil le voient, si d?ent :&#xD;
"Vasax, ostez de ceste place&#xD;
Vostre lyeon, qui nos menace,&#xD;
Ou vos vos randez recreanz ;&#xD;
Q'autremant, ce vos acreanz,&#xD;
Le vos covient an tel leu metre&#xD;
Que il ne se puisse antremetre&#xD;
De vos eidier et de nos nuire.&#xD;
Seul vos covient o nos deduire,&#xD;
Que li lyeons vos eideroit&#xD;
Mout volentiers, se il pooit.&#xD;
-Vos me?smes, qui le dotez,&#xD;
Fet messire Yvains, l'en ostez,&#xD;
Que mout me plest et mout me siet,&#xD;
S'il onques puet, que il vos griet,&#xD;
Et mout m'est bel se il m'a?e.&#xD;
-Par foi, font il, ce n'i est mie,&#xD;
Que ja a?de n'i avroiz.&#xD;
Feites del mialz que vos porroiz&#xD;
Toz seus sanz a?de d'autrui.&#xD;
Vos devez seus estre et nos dui ;&#xD;
Se li lyons ert avoec vos,&#xD;
Por ce qu'il se merlast a nos,&#xD;
Donc ne seriez vos pas seus,&#xD;
Dui seriez contre nos deus.&#xD;
Se vos covient, ce vos afi,&#xD;
Vostre lyeon oster de ci,&#xD;
Mes que bien vos poist or androit.&#xD;
-Ou volez vos, fet cil, qu'il soit ?&#xD;
Ou vos plest il que je le mete ? "&#xD;
Lors li mostrent une chanbrete,&#xD;
Si d?ent : "Leanz l'encloez.&#xD;
-Fet iert, des que vos le volez. "&#xD;
Lors l'i moinne et si l'i anserre.&#xD;
Et an li vet maintenant querre&#xD;
Ses armes por armer son cors ;&#xD;
Et son cheval li ont tret fors,&#xD;
Se li baillent et il i monte.&#xD;
Por lui leidir et feire honte&#xD;
Li passent li dui chanpion,&#xD;
Qu'aser sont del lyon,&#xD;
Qui est dedanz la chanbre anclos.&#xD;
Des maces li donent tex cos&#xD;
Que petit d'a?de li fait&#xD;
Escuz ne hiaumes que il ait ;&#xD;
Car quant an son hiaume l'ateignent,&#xD;
Tot li anbarrent et anfreignent,&#xD;
Et li escuz pe?oie et font&#xD;
Come glace ; tex tros i font&#xD;
Que son poing i puet an boter.&#xD;
Mout font lor cop a redoter.&#xD;
Et il, que fet des .ii. maufez ?&#xD;
De honte et de crieme eschaufez,&#xD;
Se desfant de tote sa force ;&#xD;
Mout s'esvertue et mout s'efforce&#xD;
De doner granz cos et pesanz.&#xD;
N'ont pas failli a ses presanz,&#xD;
Qu'il lor rant la bont? a doble.&#xD;
Or a son cuer dolant et troble&#xD;
Li lyeons, qui est an la chanbre,&#xD;
Que de la grant bont? li manbre&#xD;
Que cil li fist par sa franchise,&#xD;
Qui ja avroit de son servise&#xD;
Et de s'a?de grant mestier ;&#xD;
Ja li randroit au grant setier&#xD;
Et au grant mui ceste bont? ;&#xD;
Ja n'i avroit rien mescont?&#xD;
S'il pooit issir de leanz.&#xD;
Mout vet reverchant de toz sanz&#xD;
Ne ne voit par ou il s'an aille.&#xD;
Bien ot les cos de la bataille,&#xD;
Qui perilleuse est et vilainne,&#xD;
Et por ce si grant duel demainne&#xD;
Qu'il anrage vis et forsene.&#xD;
Tant vet cerchant que il asene&#xD;
Au suil, qui porrisoit pres terre,&#xD;
Et tant qu'il l'arache et desserre&#xD;
Et fiche jusque pres des rains.&#xD;
Et ja estoit messire Yvains&#xD;
Mout traveilliez et mout suanz,&#xD;
Et mout trovoit les .ii. jaianz&#xD;
Forz et felons et adurez.&#xD;
Mout i avoit cos andurez&#xD;
Et randuz, tant con il plus pot,&#xD;
Ne de rien bleciez ne les ot,&#xD;
Que trop savoient d'escremie ;&#xD;
Et lor escu n'estoient mie&#xD;
Tel que rien en ostast espee,&#xD;
Tant fust tranchanz ne aceree.&#xD;
Por ce si se pooit mout fort&#xD;
Messire Yvains doter de mort ;&#xD;
Mes ad?s tant se contretint&#xD;
Que li lyons oltre s'an vint,&#xD;
Tant ot desoz le suel grat?.&#xD;
S'or ne sont li gloton mat?,&#xD;
Donc ne le seront il ja mes ;&#xD;
Car au lyeon ne panront pes&#xD;
Ne n'avront, tant con vis les sache.&#xD;
L'un en aert et si le sache&#xD;
Par terre, ausi con un moston.&#xD;
Or sont esfre? li gloton,&#xD;
N'il n'a home an tote la place&#xD;
Qui an son cuer joie n'en face.&#xD;
Et cil ne relevera ja&#xD;
Que li lyeons aterr? a,&#xD;
Se li autres ne le secort ;&#xD;
Por lui eidier, cele part cort&#xD;
Et por lui me?smes secorre,&#xD;
Qu'a lui ne lest li lyeons corre&#xD;
Quant il avra celui ocis&#xD;
Que il avoit par terre mis.&#xD;
Et si avoit graignor peor&#xD;
Del lyeon que de son seignor.&#xD;
Des or est messire Yvains fos,&#xD;
Des qu'il li a torn? le dos&#xD;
Et voit le col nu et delivre,&#xD;
Se longuemant le leisse vivre,&#xD;
Que mout l'an est bien avenu.&#xD;
La teste nue et le col nu&#xD;
Li a li gloz abandon?,&#xD;
Et il li a tel cop don?&#xD;
Que la teste del bu li ret,&#xD;
Si soavet que mot n'an set.&#xD;
Et maintenant a terre vient&#xD;
Por l'autre, que li lyeons tient,&#xD;
Que rescorre et tolir li vialt.&#xD;
Mes por neant, que tant se dialt&#xD;
Ja mes mire a tans n'i avra ;&#xD;
Qu'an son venir si le navra&#xD;
Li lyeons, qui mout vint iriez,&#xD;
Que leidemant fu anpiriez.&#xD;
Et tote voie arriers le bote,&#xD;
Si voit que il li avoit tote&#xD;
L'espaule fors de son leu trete.&#xD;
Por lui de rien ne se deshete,&#xD;
Qu'il ne se crosle ne ne muet ;&#xD;
Mes tant i a que parler puet&#xD;
Et dist, si com il li pot dire :&#xD;
"Ostez vostre lyeon, biax sire,&#xD;
Se vos plest, que plus ne m'adoist,&#xD;
Que des or mes faire vos loist&#xD;
De moi tot ce que boen vos iert.&#xD;
Et qui merci prie et requiert,&#xD;
N'i doit faillir cil qui la rueve,&#xD;
Se home sanz piti? ne trueve.&#xD;
Et je ne me desfandrai plus,&#xD;
Ne ja ne releverai sus&#xD;
De ci, por force que je aie,&#xD;
Si me met an vostre menaie.&#xD;
-Di donc, fet cil, se tu otroies&#xD;
Que vaincuz et recreanz soies.&#xD;
-Sire, fet il, il i pert bien :&#xD;
Veincuz sui, maleoit gr? mien,&#xD;
Et recreanz, ce vos otroi.&#xD;
-Donc n'as tu mes garde de moi&#xD;
Et mes lyeons te rasere. "&#xD;
Totes les genz anviron lui ;&#xD;
Et li sire et la dame andui&#xD;
Li font grant joie et si l'acolent&#xD;
Et de lor fille li parolent,&#xD;
Si li d?ent : "Or seroiz vos&#xD;
Dameisiax et sires de nos,&#xD;
Et nostre fille iert vostre dame,&#xD;
Car nos la vos donrons a fame.&#xD;
-Et je, fet il, la vos redoing.&#xD;
Qui vialt, si l'ait ! Je n'en ai soing ;&#xD;
Si n'en di ge rien por desdeing :&#xD;
Ne vos poist, se je ne la preing,&#xD;
Que je ne puis, ne je ne doi.&#xD;
Mes, s'il vos plest, delivrez moi&#xD;
Les cheitives que vos avez ;&#xD;
Li termes est, bien le savez,&#xD;
Qu'eles s'an doivent aler quites.&#xD;
-Voirs est, fet il, ce que vos dites,&#xD;
Et je les vos rant et aquit,&#xD;
Qu'il n'i a mes nul contredit.&#xD;
Mes prenez, si feroiz savoir,&#xD;
Ma fille, a trestot mon avoir,&#xD;
Qui est mout bele et riche et sage ;&#xD;
Ja mes si riche mariage&#xD;
N'avroiz, se vos cestui n'avez.&#xD;
-Sire, fet il, vos ne savez&#xD;
Mon essoine ne mon afeire,&#xD;
Ne je ne le vos os retreire.&#xD;
Mes je sai bien que je refus&#xD;
Ce que ne refuseroit nus&#xD;
Qui dest son cuer et s'antente&#xD;
Metre an pucele bele et gente,&#xD;
Que volantiers la recesse&#xD;
Se je po?sse ne de?sse.&#xD;
Je ne puis, ce sachiez de voir,&#xD;
Cesti ne autre recevoir.&#xD;
Si m'an lessiez an pes atant,&#xD;
Que la dameisele m'atant&#xD;
Qui avoec moi est ?a venue ;&#xD;
Conpaignie m'i a tenue&#xD;
Et je la revoel li tenir,&#xD;
Que que il m'an doie avenir.&#xD;
-Volez, biax sire ? Et vos, comant ?&#xD;
Ja mes, se je ne le comant&#xD;
Et mes consauz ne le m'aporte,&#xD;
Ne vos iert overte ma porte,&#xD;
Einz remanroiz en ma prison.&#xD;
Orguel feites et mesprison&#xD;
Qant je vos pri que vos praigniez&#xD;
Ma fille et vos la desdaigniez.&#xD;
-Desdaing, sire ? Nel faz, par m'ame,&#xD;
Mes je ne puis esposer fame&#xD;
Ne remenoir por nule painne.&#xD;
La dameisele qui mout m'ainme&#xD;
Siudrai, qu'autremant ne puet estre.&#xD;
Mes, s'il vos plest, de ma main destre&#xD;
Vos plevirai, si m'an creez,&#xD;
Q'ainsi con vos or me veez,&#xD;
Revanrai ?a se j'onques puis&#xD;
Et panrai vostre fille puis.&#xD;
-Dahait, fet il, qui el vos quiert&#xD;
Ne qui foi ne ploige an requiert !&#xD;
Se ma fille vos atalante,&#xD;
Recevez la por bele et gente,&#xD;
Vos revanroiz hastivemant ;&#xD;
Ja por foi ne por seiremant,&#xD;
Ce cuit, ne revanroiz plus tost.&#xD;
Or alez, que je vos en ost&#xD;
Trestoz ploiges et toz creanz.&#xD;
Se vos retaingne pluie et vanz&#xD;
Ou fins neanz, ne me chaut il !&#xD;
Ja ma fille n'avrai si vil&#xD;
Que je par force la vos doingne.&#xD;
Or alez an vostre besoingne,&#xD;
Que tot autant, se vos venez,&#xD;
M'an est, con se vos remenez. "&#xD;
Tantost messire Yvains s'an torne,&#xD;
Qui el chastel plus ne sejorne,&#xD;
Et s'en a avoec soi menees&#xD;
Les cheitives desprisonees ;&#xD;
Et li sires li a bailliees,&#xD;
Povres et mal apareilliees ;&#xD;
Mes or sont riches, ce lor sanble.&#xD;
Fors del chastel totes ensanble,&#xD;
Devant lui, .ii. et .ii. s'an issent ;&#xD;
Ne ne cuit pas qu'eles fe?ssent&#xD;
Tel joie con eles li font&#xD;
A celui qui fist tot le mont,&#xD;
S'il fust venuz de ciel an terre.&#xD;
Merci et pes li vindrent querre&#xD;
Totes les genz qui dit li orent&#xD;
Tant de honte con il plus porent ;&#xD;
Si le vont einsi convoiant,&#xD;
Mes il dit qu'il n'an set neant :&#xD;
"Je ne sai, fet il, que vos dites,&#xD;
Et si vos an claim je toz quites,&#xD;
C'onques choses que j'en mal teingne&#xD;
Ne de?stes, don moi soveingne. "&#xD;
Cil sont mout li? de ce qu'il oent,&#xD;
Et sa corteisie mout loent.&#xD;
Or le comandent a Deu tuit,&#xD;
Que grant piece l'orent conduit.&#xD;
Et les dameiseles li ront&#xD;
Congi? demand?, si s'an vont.&#xD;
Au partir totes li anclinent,&#xD;
Et si li orent et destinent&#xD;
Que Dex li doint joie et sant?&#xD;
Et venir a sa volant?&#xD;
En quelque leu qu'il onques aut.&#xD;
Et cil respont que Dex les saut,&#xD;
Cui la demore mout enuie :&#xD;
"Alez, fet il, Dex vos conduie&#xD;
En voz pa?s sainnes et liees. "&#xD;
Maintenant se sont avoiees ;&#xD;
Si s'an vont grant joie menant.&#xD;
Et messire Yvains maintenant&#xD;
De l'autre part se rachemine.&#xD;
D'errer a grant esploit ne fine&#xD;
Trestoz les jorz de la semainne,&#xD;
Si con la pucele l'en mainne,&#xD;
Qui la voie mout bien savoit&#xD;
Et le recet ou ele avoit&#xD;
Lessiee la desheritee,&#xD;
Desheitiee et desconfortee.&#xD;
Mes quant ele o? la novele&#xD;
De la venue a la pucele&#xD;
Et del Chevalier au lyeon,&#xD;
Ne fu joie se cele non&#xD;
Que ele en ot dedanz son cuer ;&#xD;
Car or cuide ele que sa suer&#xD;
De son heritage li lest&#xD;
Une partie, se li plest.&#xD;
Malade ot ge longuemant&#xD;
La pucele, et novelemant&#xD;
Estoit de son mal relevee,&#xD;
Qui duremant l'avoit grevee,&#xD;
Si que bien paroit a sa chiere.&#xD;
A l'encontre, tote premiere,&#xD;
Li est alee sanz demore ;&#xD;
Si le salue et si l'enore&#xD;
De quanqu'ele onques set ne puet.&#xD;
De la joie parler n'estuet&#xD;
Qui la nuit fu a l'ostel feite :&#xD;
Ja parole n'en iert retreite,&#xD;
Que trop i avroit a conter ;&#xD;
Tot vos trespas jusqu'au monter&#xD;
L'andemain, que il s'an partirent.&#xD;
Puis errerent tant que il virent&#xD;
.I. chastel ou li rois Artus&#xD;
Ot demor? quinzainne ou plus.&#xD;
Et la dameisele i estoit&#xD;
Qui sa seror desheritoit,&#xD;
Qu'ele avoit pres la cort tenue,&#xD;
Puis si atendoit la venue&#xD;
Sa seror, qui vient et aproche.&#xD;
Mes mout petit au cuer li toche,&#xD;
Qu'ele cuide que l'en ne truisse&#xD;
Nul chevalier qui sofrir puisse&#xD;
Monseignor Gauvain an estor.&#xD;
N'il n'i avoit que .i. seul jor&#xD;
De la quinzainne a parvenir ;&#xD;
La querele tot sanz mantir&#xD;
Est desresni quitemant&#xD;
Par reison et par jugemant&#xD;
Se cil seus jorz fust trespassez.&#xD;
Mes plus i a a feire assez&#xD;
Qu'ele ne cuide ne ne croit.&#xD;
En .i. ostel bas et estroit&#xD;
Fors del chastel cele nuit jurent,&#xD;
Ou nules genz ne les conurent ;&#xD;
Car se il el chastel gessent,&#xD;
Totes les genz les conessent,&#xD;
Et de ce n'avoient il soing.&#xD;
Fors de l'ostel, a grant besoing,&#xD;
A l'aube aparissant s'an issent ;&#xD;
Si se reponent et tapissent&#xD;
Tant que li jorz fu biax et granz.&#xD;
Jorz avoit passez ne sai quanz&#xD;
Que messire Gauvains s'estoit&#xD;
Herbergiez, si qu'an ne savoit&#xD;
De lui a cort nule novele,&#xD;
Fors que seulemant la pucele&#xD;
Por cui il se voloit conbatre.&#xD;
Pres a trois liues ou a quatre&#xD;
S'estoit de la cort trestornez ;&#xD;
Et vint a cort si atornez&#xD;
Que reconuistre ne le porent&#xD;
Cil qui toz jorz cone l'orent&#xD;
As armes que il aporta.&#xD;
La dameisele qui tort a&#xD;
Vers sa seror trop desapert,&#xD;
Veant toz l'a a cor offert,&#xD;
Que par lui desresnier voldroit&#xD;
La querele ou ele n'a droit ;&#xD;
Et dit au roi : "Sire, ore passe,&#xD;
Jusqu'a po sera none basse,&#xD;
Et li derriens jorz iert hui.&#xD;
Or voit an bien comant je sui,&#xD;
Or me covient droit maintenir.&#xD;
Se ma suer dest revenir,&#xD;
N'i est mes que demorer.&#xD;
Deu an puisse je aorer,&#xD;
Quant el ne vient ne ne repeire !&#xD;
Bien i pert que mialz ne puet feire,&#xD;
Si sui por neant traveilliee&#xD;
Et j'ai est? apareilliee&#xD;
Toz les jorz jusqu'au desrien&#xD;
A desresnier ce qui est mien.&#xD;
Tot ai desresni? sanz bataille,&#xD;
S'est or bien droiz que je m'en aille&#xD;
Tenir mon heritage an pes,&#xD;
Que je n'an respondroie mes&#xD;
A ma seror tant con je vive ;&#xD;
Si vivra dolante et cheitive. "&#xD;
Et li rois, qui mout bien savoit&#xD;
Que la pucele tort avoit&#xD;
Vers sa seror, trop desleal,&#xD;
Li dit : "Amie, a cort real&#xD;
Doit en atendre, par ma foi,&#xD;
Tant con la justise le roi&#xD;
Siet et atant por droiturier.&#xD;
N'i a rien del corjon ploier,&#xD;
Qu'ancor vendra trestot a tans&#xD;
Vostre suer ci, si con je pans. "&#xD;
Einz que li rois est ce dit,&#xD;
Le Chevalier au lyeon vit&#xD;
Et la pucele delez lui ;&#xD;
Seul a seul venoient andui,&#xD;
Que del lyeon anbl? se furent,&#xD;
Si fu rem?s la ou il jurent.&#xD;
Et mout li plot et abeli&#xD;
Quant il la vit, que devers li&#xD;
De la querele se pandoit,&#xD;
Por ce que au droit entandoit.&#xD;
De la joie que il en ot&#xD;
Li dist, au plus tost que il pot :&#xD;
"Or avant, bele ! Dex vos saut ! "&#xD;
Quant cele l'ot, tote an tressaut,&#xD;
Et si se torne, si la voit&#xD;
Et le chevalier qu'ele avoit&#xD;
Amen? a son droit conquerre ;&#xD;
Si devint plus noire que terre.&#xD;
Mout fu bien de toz apelee&#xD;
La pucele ; et ele est alee&#xD;
Devant le roi, la ou le vit ;&#xD;
Quant fu devant lui, si li dit :&#xD;
"Dex salt le roi et sa mesniee !&#xD;
Rois, s'or puet estre desresniee&#xD;
Ma droiture ne ma querele&#xD;
Par un chevalier, donc l'iert ele&#xD;
Par cestui qui, soe merci,&#xD;
M'en a see anjusque ci.&#xD;
S'est il mout aillors a feire,&#xD;
Li frans chevaliers deboneire ;&#xD;
Mes de moi li prist tex pitiez&#xD;
Qu'il a arrieres dos gitiez&#xD;
Toz ses afeires por le mien.&#xD;
Or feroit corteisie et bien&#xD;
Ma dame, ma tres chiere suer,&#xD;
Que j'aim autant come mon cuer,&#xD;
Se ele mon droit me lessoit.&#xD;
Mout feroit bien, s'el le feisoit,&#xD;
Que je ne demant rien del suen.&#xD;
-Ne je, voir, fet ele, del tuen ;&#xD;
Tu n'i as rien, ne ja n'avras.&#xD;
Ja tant preeschier ne savras&#xD;
Que rien en aies por preschier ;&#xD;
Tote an porras de duel sechier. "&#xD;
Et l'autre respont maintenant,&#xD;
Qui savoit assez d'avenant&#xD;
Et mout estoit sage et cortoise :&#xD;
"Certes, fet ele, ce me poise&#xD;
Que por nos .ii. se conbatront&#xD;
Dui si preudome con cist sont.&#xD;
S'est la querele mout petite,&#xD;
Mes je ne la puis clamer quite,&#xD;
Que mout grant mestier en avroie.&#xD;
Por ce meillor gr? vos savroie&#xD;
Se vos me lessiez mon droit.&#xD;
-Certes, qui or te respondroit,&#xD;
Fet l'autre, mout seroit musarde.&#xD;
Max fex et male flame m'arde&#xD;
Se je t'an doing don tu mialz vives !&#xD;
Ein?ois asanbleront les rives&#xD;
De la Dunoe et de Seone,&#xD;
Se la bataille nel te done.&#xD;
-Dex et li droiz que je i ai,&#xD;
En cui je m'an fi et ferai,&#xD;
En soit en a?de celui,&#xD;
E se lou desfende d'enui,&#xD;
Qui par amors et par frainchise&#xD;
Se poroffri de mon servise,&#xD;
Si ne set il qui ge me sui,&#xD;
N'il ne me conoist ne ge lui ! "&#xD;
Tant ont parl? qu'a li remainnent&#xD;
Les paroles et si amainnent&#xD;
Les chevaliers enmi la cort.&#xD;
Et toz li pueples i acort,&#xD;
Si con a tel afeire suelent&#xD;
Corre les genz qui veoir vuelent&#xD;
Cos de bataille et escremie.&#xD;
Mes ne s'antreconurent mie&#xD;
Cil qui conbatre se voloient,&#xD;
Qui mout entramer se soloient.&#xD;
Et or donc ne s'antrainment il ?&#xD;
"O?l ", vos respong et "nenil ",&#xD;
Et l'un et l'autre proverai&#xD;
Si que reison i troverai.&#xD;
Por voir, messire Gauvains ainme&#xD;
Yvain et conpaingnon le clainme ;&#xD;
Et Yvains lui, ou que il soit ;&#xD;
Ne?s ci, s'il le conuissoit,&#xD;
Feroit il ja de lui grant feste ;&#xD;
Et si metroit por lui sa teste&#xD;
Et cil la soe ausi por lui,&#xD;
Einz qu'an li fe?st grant enui.&#xD;
N'est ce Amors antiere et fine ?&#xD;
O?l, certes. Et la Ha?ne,&#xD;
Don ne rest ele tote aperte ?&#xD;
O?l, que ce est chose certe&#xD;
Que li uns a l'autre sanz dote&#xD;
Voldroit avoir la teste rote,&#xD;
Ou tant de honte li voldroit&#xD;
Avoir feite que pis valdroit.&#xD;
Par foi, c'est mervoille provee&#xD;
Que l'en a ensanble trovee&#xD;
Amor et Ha?ne mortel.&#xD;
Dex ! Me?smes en .i. ostel,&#xD;
Comant puet estre li repaires&#xD;
A choses qui tant sont contraires ?&#xD;
En .i. ostel, si con moi sanble,&#xD;
Ne pueent eles estre ansanble,&#xD;
Que ne porroit pas remenoir&#xD;
L'une avoeques l'autre .i. seul soir,&#xD;
Que noise et tan?on n'i e?st&#xD;
Puis que l'une l'autre i sest.&#xD;
Mes en .i. chas a plusors manbres,&#xD;
Que l'en i fet loges et chanbres ;&#xD;
Ensi puet bien estre la chose :&#xD;
Espoir qu'Amors s'estoit anclose&#xD;
En aucune chanbre celee,&#xD;
Et Ha?ne s'an ert alee&#xD;
As loges par devers la voie&#xD;
Por ce qu'el vialt que l'en la voie.&#xD;
Or est Ha?ne mout an coche,&#xD;
Qu'ele esperone et point et broche&#xD;
Sor Amors quanque ele puet,&#xD;
Et Amors onques ne se muet.&#xD;
Ha ! Amors, ou es tu reposte ?&#xD;
Car t'an is, si verras quel oste&#xD;
Sont sor toi amen? et mis&#xD;
Li anemi a cel amis ;&#xD;
Li anemi sont cil me?sme&#xD;
Qui s'antremet d'amor saintime,&#xD;
Qu'amors qui n'est fause ne fainte&#xD;
Est precieuse chose et sainte.&#xD;
Si est Amors asez trop glote,&#xD;
Et Ha?ne n'i revoit gote ;&#xD;
Qu'Amors desfandre lor dest,&#xD;
Se ele les reconest,&#xD;
Que li uns l'autre n'adesast&#xD;
Ne fe?st rien qui li grevast.&#xD;
Por ce est Amors avuglee&#xD;
Et desconfite et desjuglee&#xD;
Que cez qui tuit sont suen par droit&#xD;
Ne reconuist, et si les voit.&#xD;
Et Ha?ne dire ne set&#xD;
Por coi li uns d'ax l'autre het,&#xD;
Ses vialt feire mesler a tort ;&#xD;
Si het li uns l'autre de mort.&#xD;
N'ainme pas, ce poez savoir,&#xD;
L'ome qui le voldroit avoir&#xD;
Honi et qui sa mort desirre.&#xD;
Comant ? Vialt donc Yvains ocirre&#xD;
Monseignor Gauvain, son ami ?&#xD;
O?l, et il lui autresi.&#xD;
Si voldroit messire Gauvains&#xD;
Yvain ocirre de ses mains&#xD;
Ou feire pis que je ne di ?&#xD;
Nenil, ce vos jur  afi.&#xD;
Li uns ne voldroit avoir fet&#xD;
A l'autre ne honte ne let,&#xD;
Por quanque Dex a fet por home&#xD;
Ne por tot l'empire de Rome.&#xD;
Or ai manti mout leidemant,&#xD;
Que l'en voit bien apertemant&#xD;
Que li uns vialt enva?r l'autre,&#xD;
Lance levee sor le fautre ;&#xD;
Et li uns l'autre vialt blecier&#xD;
Et feire honte et correcier,&#xD;
Que ja de rien ne s'an feindra.&#xD;
Or dites : De cui se plaindra&#xD;
Cil qui des cos avra le pis&#xD;
Quant li uns l'autre avra conquis ?&#xD;
Car s'il font tant qu'il s'antrevaignent,&#xD;
Grant peor ai qu'il ne maintaignent&#xD;
Tant la bataille et la meslee&#xD;
Qu'el soit de l'une part oltree.&#xD;
Porra Yvains par reison dire,&#xD;
Se la soe partie est pire,&#xD;
Que cil li ait fet let ne honte&#xD;
Qui antre ses amis le conte,&#xD;
N'ainz ne l'apela par son non&#xD;
Se ami et conpaignon non ?&#xD;
Ou s'il avient par aventure&#xD;
Qu'il li ait fet nule leidure&#xD;
Ou de que que soit le sormaint,&#xD;
Avra il droit se il se plaint ?&#xD;
Nenil, qu'il ne savra de cui.&#xD;
Antresloigni? se sont andui&#xD;
Por ce qu'il ne s'antreconoissent.&#xD;
A l'asanbler lor lances froissent,&#xD;
Qui grosses erent et de fresne.&#xD;
Li uns l'autre de rien n'aresne,&#xD;
Car s'il entrareisni? se fussent,&#xD;
Autre asanblee feite essent.&#xD;
Ja n'essent a l'asanblee&#xD;
Feru de lance ne d'espee.&#xD;
Entrebeisier et acoler&#xD;
S'alassent einz que afoler ;&#xD;
Qu'il s'antrafolent et mehaingnent.&#xD;
Les espees rien n'i gaaingnent&#xD;
Ne li hiaume ne li escu,&#xD;
Qui anbarr? sont et fandu ;&#xD;
Et des espees li tranchant&#xD;
Esgrunent et vont rebouchant.&#xD;
Car il se donent si granz flaz&#xD;
Des tranchanz, non mie des plaz,&#xD;
Et des pons redonent tex cos&#xD;
Sor les nasex et sor les dos&#xD;
Et sor les fronz et sor les joes&#xD;
Que totes sont perses et bloes,&#xD;
La ou li sans quace desoz.&#xD;
Et les haubers ont si deroz&#xD;
Et les escuz si depeciez&#xD;
N'i a celui ne soit bleciez.&#xD;
Et tant se painnent et travaillent&#xD;
A po qu'alainnes ne lor faillent.&#xD;
Si se conbatent une chaude&#xD;
Que jagonce ne esmeraude&#xD;
N'ot sor lor hiaumes atachiee&#xD;
Ne soit molue et arachiee ;&#xD;
Car des pons si granz cos se donent&#xD;
Sor les hiaumes que tuit s'estonent&#xD;
Et par po qu'il ne s'escervelent.&#xD;
Li oel des chi?s lor estancelent,&#xD;
Qu'il ont les poinz quarrez et gros,&#xD;
Et forz les ners, et durs les os,&#xD;
Si se donent males groigniees&#xD;
A ce qu'il tienent anpoigniees&#xD;
Les espees, qui grant a?e&#xD;
Lor font quant il fierent a hie.&#xD;
Quant grant piece se sont lass?&#xD;
Tant que li hiaume sont quass?&#xD;
Et li escu fandu et fret,&#xD;
Un po se sont arrieres tret,&#xD;
Si lessent reposer lor vainnes&#xD;
Et si repranent lor alainnes.&#xD;
Mes n'i font mie grant demore,&#xD;
Einz cort li uns a l'autre sore&#xD;
Plus fieremant qu'ainz mes ne firent,&#xD;
Et tuit d?ent que mes ne virent&#xD;
.II. chevaliers plus corageus :&#xD;
"Ne se conbatent mie a geus,&#xD;
Einz le font asez trop a certes.&#xD;
Les merites et les desertes&#xD;
Ne lor an seront ja rendues. "&#xD;
Ces paroles ont entandues&#xD;
Li dui ami qui s'antrafolent,&#xD;
Et s'antendent que il parolent&#xD;
Des deus serors antracorder,&#xD;
Mes la pes n'i pueent trover&#xD;
Devers l'ainznee an nule guise.&#xD;
Et la mainsnee s'estoit mise&#xD;
Sor ce que li rois an diroit,&#xD;
Que ja rien n'en contrediroit.&#xD;
Mes l'ainznee estoit si anrievre&#xD;
Que nes la re?ne Ganievre&#xD;
Et cil qui savoient lor lois&#xD;
Et li chevalier et li rois&#xD;
Devers la mainsnee se tienent.&#xD;
Et tuit le roi proier an vienent&#xD;
Que, maugr? l'ainznee seror,&#xD;
Doint de la terre a la menor&#xD;
La tierce partie ou la quarte&#xD;
Et les .ii. chevaliers departe,&#xD;
Que mout sont de grant vaselage&#xD;
Et trop i avroit grant domage&#xD;
Se li uns d'ax l'autre afoloit&#xD;
Ne point de s'enor li toloit.&#xD;
Et li rois dit que de la pes&#xD;
Ne s'antremetra il ja mes,&#xD;
Que l'ainznee suer n'en a cure,&#xD;
Tant par est male criature.&#xD;
Totes ces paroles o?rent&#xD;
Li dui, qui des cors s'antranpirent&#xD;
Si qu'a toz vient a grant mervoille ;&#xD;
Et la bataille est si paroille&#xD;
Que l'en ne set par nul avis&#xD;
Qui'n a le mialz ne qui le pis.&#xD;
Mes li dui, qui si se conbatent&#xD;
Que par martire enor achatent,&#xD;
Se mervoillent et esba?ssent,&#xD;
Que si par igal s'anva?ssent&#xD;
Qu'a grant mervoille a chascun vient&#xD;
Qui cil est qui se contretient&#xD;
Ancontre lui si fieremant.&#xD;
Tant se conbatent longuemant&#xD;
Que li jorz vers la nuit se tret ;&#xD;
Ne il n'i a celui qui n'et&#xD;
Le braz las et le cors doillant.&#xD;
Et li sanc tuit chaut et boillant&#xD;
Par mainz leus fors des cors lor bolent,&#xD;
Qui par desoz les haubers colent ;&#xD;
N'il n'est mervoille s'il se vuelent&#xD;
Reposer, car formant se duelent.&#xD;
Lors se reposent anbedui,&#xD;
Et puis panse chascuns por lui&#xD;
C'or a il son paroil trov?&#xD;
Comant qu'il li ait demor?.&#xD;
Longuemant andui se reposent,&#xD;
Que rasanbler as armes n'osent.&#xD;
N'ont plus de la bataille cure,&#xD;
Que por la nuit qui vient oscure&#xD;
Que por ce que mout s'antredotent.&#xD;
Ces .ii. choses an.ii. les botent&#xD;
Et semonent qu'an pes s'estoisent ;&#xD;
Mes ein?ois que del chanp s'an voisent,&#xD;
Se seront bien antracointi?,&#xD;
S'avra entr'ax joie et piti?.&#xD;
Messire Yvains parla ein?ois,&#xD;
Qui mout estoit preuz et cortois ;&#xD;
Mes au parler nel reconut&#xD;
Ses boens amis, et ce li nut&#xD;
Qu'il avoit la parole basse&#xD;
Et la voiz roe et foible et quasse,&#xD;
"Sire, fet il, la nuiz aproche ;&#xD;
Ja, ce cuit, blasme ne reproche&#xD;
N'en avroiz se l'en nos depart.&#xD;
Mes tant di de la moie part&#xD;
Que mout vos dot et mout vos pris,&#xD;
N'onques en ma vie n'enpris&#xD;
Bataille don tant me dousisse&#xD;
Ne chevalier que je vousisse&#xD;
Tant veoir ne tant acointier.&#xD;
A merevoilles vos puis prisier,&#xD;
Que vaincuz me cuidai veoir.&#xD;
Bien savez vos cos aseoir&#xD;
Et bien les savez anploier.&#xD;
Einz tant ne sot de cos paier&#xD;
Chevaliers que je conesse ;&#xD;
Ja, mon vuel, tant n'an recesse&#xD;
Con vos m'an avez hui prest?.&#xD;
Tot m'ont vostre cop antest?.&#xD;
-Par foi, fet messire Gauvains,&#xD;
N'iestes si estonez ne vains&#xD;
Que je autant ou plus ne soie ;&#xD;
Et se je vos reconoissoie,&#xD;
Espoir ne me greveroit rien.&#xD;
Se je vos ai prest? del mien,&#xD;
Bien m'en avez randu le conte,&#xD;
Et del chetel et de la monte,&#xD;
Que larges estiez del rendre&#xD;
Plus que je n'estoie del prendre.&#xD;
Mes comant que la chose praingne,&#xD;
Quant vos plest que je vos apraingne&#xD;
Par quel non je sui apelez,&#xD;
Ja mes nons ne vos iert celez :&#xD;
Gauvains ai non, filz au roi Lot. "&#xD;
Quant Yvains ceste novele ot,&#xD;
Si s'esba?st et espert toz.&#xD;
Par mautalant et par corroz,&#xD;
Flati a la terre s'espee,&#xD;
Qui tote estoit ansanglant?,&#xD;
Et son escu tot depeci? ;&#xD;
Si descent del cheval a pi?&#xD;
Et dit : "Ha, las ! Quel mescheance !&#xD;
Par trop leide mesconoissance&#xD;
Ceste bataille feite avomes,&#xD;
Qu'antrecone ne nos somes ;&#xD;
Que ja, se je vos conesse,&#xD;
A vos conbatuz ne me fusse,&#xD;
Einz me clamasse a recreant&#xD;
Devant le cop, ce vos creant.&#xD;
-Comant ? fet messire Gauvains.&#xD;
Qui estes vos ? -Je sui Yvains,&#xD;
Que plus vos aim c'ome del monde,&#xD;
Tant com il dure a le reonde ;&#xD;
Que vos m'avez am? toz jorz&#xD;
Et enor? an totes corz.&#xD;
Mes je vos voel de cest afeire&#xD;
Tel amande et tel enor feire&#xD;
C'outreemant vaincuz m'otroi.&#xD;
-Ice feriez vos por moi ?&#xD;
Fet messire Gauvains li douz.&#xD;
Certes, mout seroie or estouz&#xD;
Se ge ceste amande an prenoie.&#xD;
Ja ceste enors ne sera moie,&#xD;
Einz iert vostre, je la vos les.&#xD;
-Ha ! Biax sire, nel dites mes,&#xD;
Que ce ne porroit avenir ;&#xD;
Je ne me puis mes sostenir,&#xD;
Si sui atainz et sormenez.&#xD;
-Certes, de neant vos penez,&#xD;
Fet ses amis et ses conpainz.&#xD;
Mes je sui vaincuz et atainz,&#xD;
Ne je n'en di rien por losange,&#xD;
Qu'il n'a el monde si estrange&#xD;
Que je autretant n'an de?sse,&#xD;
Ein?ois que plus des cos sofrisse. "&#xD;
Einsi parlant sont descendu ;&#xD;
S'a li uns a l'autre tandu&#xD;
Les braz au col, si s'antrebeisent,&#xD;
Ne por ce mie ne se teisent&#xD;
Que chascuns oltrez ne se claint.&#xD;
La tan?ons onques ne remaint&#xD;
Tant que li rois et li baron&#xD;
Vienent corrant tot anviron ;&#xD;
Ses voient antreconjo?r&#xD;
Et mout desirrent a o?r&#xD;
Que ce puet estre et qui cil sont&#xD;
Qui si grant joie s'antrefont.&#xD;
"Seignor, fet li rois, dites nos&#xD;
Qui a si tost mis antre vos&#xD;
Ceste amisti? et ceste acorde,&#xD;
Que tel ha?ne et tel descorde&#xD;
Fet messire Gauvains, ses ni?s,&#xD;
La mescheance et li meschi?s&#xD;
Don ceste bataille a est?.&#xD;
Des que or estes arest?&#xD;
Por l'o?r et por le savoir,&#xD;
Bien iert qui vos an dira voir.&#xD;
Je, qui Gauvains vostre ni?s sui,&#xD;
Mon conpaignon ne reconui,&#xD;
Monseignor Yvain, qui est ci,&#xD;
Tant que il, la soe merci,&#xD;
Si con Deu plot, mon non enquist.&#xD;
Li uns son non a l'autre dist ;&#xD;
Lors si nos antreconemes&#xD;
Quant bien antrebatu nos fumes.&#xD;
Bien nos somes antrebatu,&#xD;
Et se nos fussiens conbatu&#xD;
Encore .i. po plus longuemant,&#xD;
Il m'en alast trop malemant,&#xD;
Que, par mon chief, il m'est mort&#xD;
Par sa proesce et par le tort&#xD;
Celi qui m'avoit el chanp mis.&#xD;
Mes mialz voel je que mes amis&#xD;
M'ait oltr? d'armes que tu?. "&#xD;
Lors a trestot le san mu?&#xD;
Messire Yvains, et si li dit :&#xD;
"Biax sire chiers, se Dex m'a?t,&#xD;
Trop avez grant tort de ce dire ;&#xD;
Mes bien sache li rois, mes sire,&#xD;
Que je sui de ceste bataille&#xD;
Oltrez et recreanz sanz faille.&#xD;
-Mes ge. -Mes ge ", fet cil et cil.&#xD;
Tant sont andui franc et gentil&#xD;
Que la victoire et la querone&#xD;
Li uns a l'autre otroie et done ;&#xD;
Ne cist ne cil ne la vialt prendre,&#xD;
Einz fet chascuns par force entendre&#xD;
Au roi et a totes ses genz&#xD;
Qu'il est oltrez et recreanz.&#xD;
Mes li rois la tan?on depiece,&#xD;
Quant o?z les ot une piece ;&#xD;
Et li o?rs mout li pleisoit&#xD;
Et ce avoec que il veoit&#xD;
Qu'il s'estoient entracol?,&#xD;
S'avoit li uns l'autre afol?&#xD;
Mout leidemant an plusors leus.&#xD;
"Seignor, fet il, antre vos deus&#xD;
A grant amor, bien le mostrez&#xD;
Quant chascuns dit qu'il est oltrez.&#xD;
Mes or vos an metez sor moi&#xD;
Et jes acorderai, ce croi,&#xD;
Si bien qu'a voz enors sera&#xD;
Et toz siegles m'an loera. "&#xD;
Lors ont andui acreant?&#xD;
Qu'il an feront sa volant?&#xD;
Tot ensi com il le dira.&#xD;
Et li rois dit qu'il partira&#xD;
A bien et a foi la querele.&#xD;
"Ou est, fet il, la dameisele&#xD;
Qui sa seror a fors botee&#xD;
De sa terre et deseritee&#xD;
Par force et par male merci ?&#xD;
-Sire, fet ele, je sui ci.&#xD;
-La estes vos ? Venez donc ?a.&#xD;
Je le savoie bien, pie?'a,&#xD;
Que vos la deseriteiez.&#xD;
Ses droiz ne sera plus noiez,&#xD;
Que cone m'avez le voir.&#xD;
La soe part par estovoir&#xD;
Vos covient tote clamer quite.&#xD;
-Ha ! sire rois, se je ai dite&#xD;
Une response nice et fole,&#xD;
Volez m'an vos metre a parole ?&#xD;
Por Deu, sire, ne me grevez !&#xD;
Vos estes rois, si me devez&#xD;
De tort garder et de mesprendre.&#xD;
-Por ce, fet li rois, voel je rendre&#xD;
A vostre seror sa droiture,&#xD;
C'onques de tort feire n'oi cure.&#xD;
Et vos avez bien antendu&#xD;
Qu'an ma merci se sont randu&#xD;
Vostres chevaliers et li suens ;&#xD;
Ne dirai mie toz voz buens,&#xD;
Tant vialt li uns l'autre enorer.&#xD;
A ce n'ai ge que demorer&#xD;
Des que la chose est sor moi mise :&#xD;
Ou vos feroiz a ma devise&#xD;
Tot quanque ge deviserai&#xD;
Sanz feire tort, ou ge dirai&#xD;
Que mes ni?s est d'armes conquis.&#xD;
Lors si vaudra a vostre o?s pis ;&#xD;
Mes jel di or contre mon cuer. "&#xD;
Il ne le de?st a nul fuer,&#xD;
Mes il le dit por essaier&#xD;
S'il la porroit tant esmaier&#xD;
Qu'ele randist a sa seror&#xD;
Son heritage, par peor,&#xD;
Qu'il s'est aparcez mout bien&#xD;
Que ele ne l'en randist rien,&#xD;
Por quanque dire li sest,&#xD;
Se force ou crieme n'i est.&#xD;
Force que ele dote et crient,&#xD;
Li dit : "Biax sire, or me covient&#xD;
Que je face vostre talant,&#xD;
Mes mout en ai le cuer dolant,&#xD;
Que jel ferai que qu'il me griet ;&#xD;
S'avra ma suer ce que li siet&#xD;
De la part de mon heritage ;&#xD;
Vostre cors li doing en ostage&#xD;
Por ce que plus sere an soit.&#xD;
-Revestez l'an tot or endroit,&#xD;
Fet li rois, et ele deveingne&#xD;
Vostre fame, et de vos la teingne ;&#xD;
Si l'amez come vostre fame,&#xD;
Et ele vos come sa dame&#xD;
Et come sa seror germainne. "&#xD;
Li rois einsi la chose mainne&#xD;
Tant que de sa terre est seisie&#xD;
La pucele, qui l'en mercie.&#xD;
Et li rois dit a son neveu,&#xD;
Au chevalier vaillant et preu,&#xD;
Que les armes oster se lest,&#xD;
Et messire Yvains, se lui plest,&#xD;
Se relest les soes tolir,&#xD;
Car bien s'an pueent mes sofrir.&#xD;
Lors sont desarm? li vasal ;&#xD;
Si s'antrebeisent par igal.&#xD;
Et queque il s'antrebeisoient,&#xD;
Le lyon corrant venir voient,&#xD;
Qui son seignor querant aloit.&#xD;
Tot maintenant que il le voit,&#xD;
Si comance grant joie a feire.&#xD;
Lors ve?ssiez genz arriers treire ;&#xD;
Trestoz li plus hardiz s'an fuit.&#xD;
"Estez, fet messire Yvains, tuit.&#xD;
Por coi fuiez ? Nus ne vos chace ;&#xD;
Ne doutez ja que mal vos face&#xD;
Li lyeons que venir veez.&#xD;
De ce, s'il vos plest, me creez,&#xD;
Qu'il est a moi et je a lui ;&#xD;
Si somes conpaignon andui. "&#xD;
Lors sorent trestuit cil de voir,&#xD;
Qui orent o? mantevoir&#xD;
Les aventures au lyeon,&#xD;
De lui et de son conpaignon,&#xD;
C'onques ne fu autres que cist&#xD;
Qui le felon jaiant ocist.&#xD;
Et messire Gauvains li dist :&#xD;
"Sire conpainz, se Dex m'a?st,&#xD;
Mout m'avez bien avileni.&#xD;
Malveisemant vos ai meri&#xD;
Le servise que me fe?stes,&#xD;
Del jaiant que vos oce?stes&#xD;
Por mes neveuz et por ma niece.&#xD;
Mout ai pans? a vos grant piece,&#xD;
Mes apanser ne me savoie&#xD;
N'onques o? parler n'avoie&#xD;
De chevalier que je sesse&#xD;
An terre ou je est? e?sse&#xD;
Qui li Chevaliers au lyeon&#xD;
Fust apelez an sorenon. "&#xD;
Desarm? sont ensi parlant,&#xD;
Et li lyeons ne vint pas lant&#xD;
Vers son seignor, la ou il sist.&#xD;
Quant devant lui vint, si li fist&#xD;
Grant joie, come beste mue.&#xD;
En anfermerie ou an mue&#xD;
Les an covient an.ii. mener,&#xD;
Car a lor plaies resener&#xD;
Ont mestier de mire et d'antret.&#xD;
Devant lui mener les an fet&#xD;
Li rois, qui mout chiers les avoit.&#xD;
I fisicien qui savoit&#xD;
De mirgie plus que nus hom&#xD;
Fist mander rois Artus adon.&#xD;
Et cil del garir se pena&#xD;
Tant que lor plaies lor sena&#xD;
Au mialz et au plus tost qu'il pot.&#xD;
Qant anbedeus gariz les ot,&#xD;
Messire Yvains, qui sanz retor&#xD;
Avoit son cuer mis en amor,&#xD;
Vit bien que durer n'i porroit&#xD;
Et por amor an fin morroit&#xD;
Se sa dame n'avoit merci&#xD;
De lui, qui se moroit ensi.&#xD;
Et panse qu'il se partiroit&#xD;
Toz seus de cort et si iroit&#xD;
A sa fontainne guerroier ;&#xD;
Et s'i feroit tant foudroier&#xD;
Et tant vanter et tant plovoir&#xD;
Que par force et par estovoir&#xD;
Li covanroit feire a lui pes&#xD;
Ou il ne fineroit ja mes&#xD;
De la fontainne tormanter&#xD;
Et de plovoir et de vanter.&#xD;
Maintenant que messire Yvains&#xD;
Santi qu'il fu gariz et sains,&#xD;
Si s'an parti, que nus nel sot ;&#xD;
Mes son lyeon avoec lui ot,&#xD;
Qui onques en tote sa vie&#xD;
Ne volt lessier sa conpaignie.&#xD;
Puis errerent tant que il virent&#xD;
La fontainne, et plovoir i firent.&#xD;
Ne cuidiez pas que je vos mante,&#xD;
Que si fu fiere la tormante&#xD;
Que nus n'an conteroit le disme,&#xD;
Qu'il sanbloit que jusqu'an abisme&#xD;
Dest fondre la forez tote.&#xD;
La dame de son chastel dote&#xD;
Que il ne fonde toz ansanble ;&#xD;
Li mur croslent et la torz tranble,&#xD;
Si que par po qu'ele ne verse.&#xD;
Mialz volsist estre pris an Perse&#xD;
Li plus hardiz, antre les Turs,&#xD;
Que leanz estre antre les murs.&#xD;
Tel peor ont que il maud?ent&#xD;
Lor ancessors, et trestuit d?ent :&#xD;
"Maleoiz soit li premiers hom&#xD;
Qui fist an cest pa?s meison&#xD;
Et cil qui cest chastel fonderent !&#xD;
Qu'an tot le monde ne troverent&#xD;
Leu que l'an doie tant ha?r,&#xD;
C'uns seus hom le puet enva?r&#xD;
Et tormanter et traveillier. "&#xD;
"De ceste chose conseillier&#xD;
Vos covient, dame, fet Lunete.&#xD;
Ne troveroiz qui s'antremete&#xD;
De vos eidier a cest besoing&#xD;
Se l'en nel va querre mout loing.&#xD;
Ja mes voir ne reposerons&#xD;
An cest chastel, ne n'oserons&#xD;
Les murs ne la porte passer.&#xD;
Qui avroit toz fez amasser&#xD;
Voz chevaliers por cest afeire,&#xD;
Ne s'an oseroit avant treire&#xD;
Toz li miaudres, bien bien le savez.&#xD;
S'est or ensi que vos n'avez&#xD;
Qui desfande vostre fontainne,&#xD;
Si sanbleroiz fole et vilainne ;&#xD;
Mout bele enor i avroiz ja&#xD;
Quant sanz bataille s'an ira&#xD;
Cil qui si vos a asaillie.&#xD;
Certes, vos estes malbaillie&#xD;
S'autremant de vos ne pans?.&#xD;
-Tu, fet la dame, qui tant sez,&#xD;
Me di comant j'en panserai,&#xD;
Et ge an toz leus le ferai.&#xD;
-Dame, certes, se je savoie,&#xD;
Volantiers vos conseilleroie ;&#xD;
Mes vos avriez grant mestier&#xD;
De plus resnable conseillier.&#xD;
Por ce, si ne m'an os mesler,&#xD;
Et le plovoir et le vanter&#xD;
Avoec les autres sofferr?&#xD;
Tant, se Deu plest, que je verr?&#xD;
En vostre cort aucun preudome&#xD;
Qui prendra le fes et la some&#xD;
De ceste bataille sor lui.&#xD;
Mes je ne cuit que ce soit hui,&#xD;
Si vaudra pis a o?s vostre o?s. "&#xD;
Et la dame li respont lu?s :&#xD;
"Dameisele, car parlez d'el !&#xD;
Car il n'a gent an mon ostel&#xD;
An cui ge aie nule atandue&#xD;
Qui ja par aus soit desfandue&#xD;
La fontainne ne li perrons.&#xD;
Mes, se Deu plest, or i verrons&#xD;
Vostre consoil et vostre san,&#xD;
Qu'au besoing, toz jorz le dit an,&#xD;
Doit an son ami esprover.&#xD;
-Dame, qui cuideroit trover&#xD;
Celui qui le jaiant ocist&#xD;
Et les .iii. chevaliers conquist,&#xD;
Il le feroit boen aler querre.&#xD;
Mes tant com il avra la guerre&#xD;
Et l'ire et le mal vers sa dame,&#xD;
N'a en cest mont home ne fame&#xD;
Cui il suiest, mien esciant,&#xD;
Tant que il li jurt et fiant&#xD;
Qu'il fera tote sa puissance&#xD;
De racorder la mescheance&#xD;
Que sa dame a si grant a lui&#xD;
Qu'il an muert de duel et d'enui. "&#xD;
Et la dame dit : "Je sui preste,&#xD;
Einz que vos entroiz an la queste,&#xD;
Que je vos plevisse ma foi ;&#xD;
Et jurerai, s'il vient a moi,&#xD;
Que je, sanz guile et sanz feintise,&#xD;
Li ferai tot a sa devise&#xD;
Sa pes, se je feire la puis. "&#xD;
Et Lunete li redit puis :&#xD;
"Dame, de ce ne dot ge rien&#xD;
Que vos ne li puissiez mout bien&#xD;
Sa pes feire, se il vos siet ;&#xD;
Mes del seiremant ne vos griet,&#xD;
Que je le panrai tote voie&#xD;
Einz que je me mete a la voie.&#xD;
-Ce, fet la dame, ne me poise. "&#xD;
Lunete, qui mout fu cortoise,&#xD;
Li fist isnelemant fors traire&#xD;
I mout precieus saintuaire ;&#xD;
Et la dame a genolz s'est mise.&#xD;
Au geu de la vert? l'a prise&#xD;
Lunete, mout cortoisemant.&#xD;
A l'eschevir del seiremant,&#xD;
Rien de son preu n'i oblia&#xD;
Cele qui eschevi li a.&#xD;
"Dame, fet ele, hauciez la main !&#xD;
Je ne voel pas qu'apr?s demain&#xD;
M'an metoiz sus ne ce ne quoi,&#xD;
Que vos n'an feites rien por moi.&#xD;
Por vos me?smes le feroiz !&#xD;
Se il vos plest, si jureroiz&#xD;
Por le Chevalier au lyeon&#xD;
Que vos, en boene antencion,&#xD;
Vos peneroiz tant qu'il savra&#xD;
Que le boen cuer sa dame avra&#xD;
Tot autresi com il ot onques. "&#xD;
La main destre leva adonques&#xD;
La dame et dit : "Trestot einsi&#xD;
Con tu l'as dit, et je le di,&#xD;
Que, si m'a?st Dex et li sainz,&#xD;
Que ja mes cuers ne sera fainz&#xD;
Que je tot mon pooir n'en face.&#xD;
L'amor li randrai et la grace&#xD;
Que il sialt a sa dame avoir,&#xD;
Puis que j'en ai force et pooir. "&#xD;
Or a bien Lunete esploit? ;&#xD;
De rien n'avoit tel covoiti?&#xD;
Come de ce qu'ele avoit fet.&#xD;
Et l'en li avoit ja fors tret&#xD;
.I. palefroi soef anblant.&#xD;
A bele chiere, a li? sanblant,&#xD;
Monte Lunete ; si s'an va,&#xD;
Tant que delez le pin trova&#xD;
Celui qu'ele ne cuidoit pas&#xD;
Trover a si petit de pas,&#xD;
Einz cuidoit qu'il li covenist&#xD;
Mout querre ein?ois qu'a lui venist.&#xD;
Et descent a la terre dure.&#xD;
Et messire Yvains la conut&#xD;
De si loing com il l'apar?ut ;&#xD;
Si la salue, et ele lui.&#xD;
Et dit : "Sire, mout liee sui&#xD;
Quant je vos ai trov? si pres. "&#xD;
Et messire Yvains dit apr?s :&#xD;
"Comant ? Queriez me vos donques ?&#xD;
-O?l, voir, et si ne fui onques&#xD;
Si liee des que je fui nee,&#xD;
Que j'ai ma dame a ce menee&#xD;
Que tot ausi com ele siaut,&#xD;
S'ele parjurer ne se viaut,&#xD;
Iert vostre dame et vos ses sire ;&#xD;
Por verit? le vos puis dire. "&#xD;
Messire Yvains formant s'esjot&#xD;
De la mervoille, que il ot&#xD;
Ce qu'il ja ne cuidoit o?r.&#xD;
Ne puet pas asez conjo?r,&#xD;
Les ialz beisa et puis le vis *&#xD;
Celi que ce li a porquis, *&#xD;
Et dit : "Certes, ma dolce amie,&#xD;
Ce ne vos porroie je mie&#xD;
Guerredoner, en nule guise.&#xD;
A vos feire enor et servise&#xD;
Criem que pooirs ou tans me faille.&#xD;
-Sire, fet ele, or ne vos chaille,&#xD;
Ne ja n'en soiez an espans,&#xD;
Qu'assez avroiz pooir et tans&#xD;
A feire bien moi et autrui.&#xD;
Se je ai fet ce que je dui,&#xD;
Si m'an doit an tel gr? savoir&#xD;
Con celi qui autrui avoir&#xD;
Anprunte, et puis si le repaie.&#xD;
N'encor ne cuit que je vos aie&#xD;
Randu ce que je vos devoie.&#xD;
-Si avez fet, se Dex me voie,&#xD;
A plus de .v.c. mile droiz !&#xD;
Or en irons tost qu'il est droiz.&#xD;
Et avez li vos dit de moi&#xD;
Qui je sui ? -Naie, par ma foi,&#xD;
Ne ne set comant avez non,&#xD;
Se Chevaliers au lyeon non. "&#xD;
Ensi s'an vont parlant ad?s,&#xD;
Et li lyeons toz jorz apr?s,&#xD;
Tant qu'au chastel vindrent tuit troi.&#xD;
Einz ne distrent ne ce ne quoi&#xD;
Es rues, n'a home n'a fame,&#xD;
Tant qu'il vindrent devant la dame.&#xD;
Et la dame mout s'esjo?&#xD;
Tantost con la novele o?&#xD;
De sa pucele qui venoit&#xD;
Et de ce que ele amenoit&#xD;
Le lyeon et le chevalier&#xD;
Qu'ele voloit mout acointier&#xD;
Et mout conoistre et mout veoir.&#xD;
A ses piez s'est lessiez cheoir&#xD;
Messire Yvains, trestoz armez.&#xD;
Et Lunete, qui fu delez,&#xD;
Li dit : "Dame, relevez l'an,&#xD;
Et metez force et poinne et san&#xD;
A la pes querre et au pardon,&#xD;
Que nus ne li puet, se vos non,&#xD;
En tot le monde porchacier. "&#xD;
Lors l'a fet la dame drecier&#xD;
Et dit : "Mes pooirs est toz suens.&#xD;
Sa volent? feire et ses buens&#xD;
Voldroie mout que je po?sse.&#xD;
-Certes, dame, ja nel de?sse,&#xD;
Fet Lunete, s'il ne fust voirs.&#xD;
Toz an est vostres li pooirs&#xD;
Assez plus que dit ne vos ai.&#xD;
Mes des or mes, le vos dirai,&#xD;
La verit?, si la savroiz :&#xD;
Einz n'estes ne ja n'avroiz&#xD;
Si boen ami come cestui.&#xD;
Dex, qui vialt qu'antre vos et lui&#xD;
Ait boene pes et boene amor,&#xD;
Tel qui ja ne faille a nul jor,&#xD;
Le m'a hui fet si pres trover.&#xD;
Ja a la verit? prover&#xD;
N'i covient autre rescondire.&#xD;
Dame, pardonez li vostre ire,&#xD;
Que il n'a dame autre que vos :&#xD;
C'est messire Yvains, vostre espos. "&#xD;
A cest mot la dame tressaut&#xD;
Et dit : "Se Damedex me saut,&#xD;
Bien m'as or au hoquerel prise !&#xD;
Celui qui ne m'ainme ne prise&#xD;
Me feras amer mau gr? mien.&#xD;
Or as tu esploiti? mout bien !&#xD;
Or m'as tu mout an gr? servie !&#xD;
Mialz volsisse tote ma vie&#xD;
Vanz et orages endurer !&#xD;
Et s'il ne fust de parjurer&#xD;
Trop leide chose et trop vilainne,&#xD;
Ja mes a moi, por nule painne,&#xD;
Pes ne acorde ne trovast.&#xD;
Toz jorz mes el cors me covast,&#xD;
Si con li feus cove an la cendre,&#xD;
Ce don ge ne voel ore aprendre&#xD;
Ne ne me chaut del recorder,&#xD;
Des qu'a lui m'estuet acorder. "&#xD;
Messire Yvains ot et antant&#xD;
Que ses afeires si bien prant&#xD;
Qu'il avra sa pes et s'acorde,&#xD;
Et dist : "Dame, misericorde&#xD;
Doit an de pecheor avoir.&#xD;
Conpar? ai mon nonsavoir,&#xD;
Et je le voel bien conparer.&#xD;
Folie me fist demorer,&#xD;
Si m'an rant corpable et forfet ;&#xD;
Et mout grant hardemant ai fet&#xD;
Qant devant vos osai venir.&#xD;
Mes s'or me volez retenir,&#xD;
Ja mes ne vos forferai rien.&#xD;
-Certes, fet ele, je voel bien,&#xD;
Por ce que parjure seroie&#xD;
Se tot mon pooir n'en feisoie,&#xD;
La pes feire antre vos et moi.&#xD;
S'il vos plest, je la vos otroi.&#xD;
-Dame, fet il, .v.c. merciz !&#xD;
Et si m'a?st Sainz Esperiz,&#xD;
Que Dex an cest siegle mortel&#xD;
Ne me fe?st pas si li? d'el ! "&#xD;
Or a messire Yvains sa pes,&#xD;
Et poez croire c'onques mes&#xD;
Ne fu de nule rien si liez,&#xD;
Comant qu'il ait est? iriez.&#xD;
Mout an est a boen chief venuz,&#xD;
Qu'il est amez et chier tenuz&#xD;
De sa dame, et ele de lui.&#xD;
Ne li sovient or de nelui,&#xD;
Que par la joie l'antroblie&#xD;
Que il a de sa dolce amie.&#xD;
Et Lunete rest mout a eise :&#xD;
Ne li faut chose qui li pleise,&#xD;
Des qu'ele a fet la pes sanz fin&#xD;
De monseignor Yvain le fin&#xD;
Et de s'amie chiere et fine.&#xD;
Del Chevalier au lyeon fine&#xD;
Crestiens son romans ensi ;&#xD;
N'onques plus conter n'en o?&#xD;
Ne ja plus n'en orroiz conter&#xD;
S'an n'i vialt man?onge ajoster.&#xD;
Explycit li Chevaliers au lyeon.&#xD;
Cil qui l'escrist Guioz a non ;&#xD;
Devant Nostre Dame del Val&#xD;
Est ses ostex tot a estal.</LiteraryWork>
